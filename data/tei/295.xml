<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="en">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8774">Hymn 41 on
                    Nisibis</title>
                <title xml:lang="en" level="s" ref="http://syriaca.org/work/8737">Hymns on Nisibis -
                    <foreign xml:lang="syr">ܦܢܩܝܬܐ ܕܡܕܪ̈ܫܐ ܕܢܨܝܒܝܢ ܕܣܝܡܝܢ ܠܛܘܒܢܐ ܡܪܝ ܐܦܪܝܡ
                    </foreign></title>
                <title level="s">The Oxford-BYU Syriac Corpus</title>
                <author ref="http://syriaca.org/person/13">Ephrem the Syrian</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref="http://syriaca.org/person.xml#ebeck">Edmund Beck</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/295</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <analytic>
                        <editor>Edmund Beck</editor>
                        <title level="a">Des Heiligen Ephraem der Syrers Carmina Nisibena</title>
                        <idno type="URI">http://syriaca.org/bibl/####</idno>
                    </analytic>
                    <monogr>
                        <title level="m">Corpus Scriptorum Christianorum Orientalium</title>
                        <imprint>
                            <pubPlace>Louvain</pubPlace>
                            <publisher>Secrétariat du CorpusSCO</publisher>
                            <date when="1961">1963</date>
                            <biblScope type="vol">240</biblScope>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2018-02-26" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title" n="41">
                <ab xml:lang="en">Hymn XLI</ab>
            </div>
            <div type="body">
                <lg type="superscript">
                    <l xml:lang="syr">ܙ ܒܪ ܩܠܗ </l>
                </lg>
                <lg type="stanza" n="1"> 
                    <l xml:lang="syr">ܐܡܪ ܒܝܫܐ </l>
                    <l xml:lang="syr">ܕܩܢܛܬ ܡܢܗ </l>
                    <l xml:lang="syr">ܕܝܫܘܥ ܕܠܡܐ </l>
                    <l xml:lang="syr">ܢܘܒܕ ܪ̈ܗܛܝ </l>
                    <l xml:lang="syr">ܗܐ ܓܝܪ ܒܪ ܐ̈ܠܦܐ ܐܢܐ ܕܫ̈ܢܝܐ </l>
                    <l xml:lang="syr">ܘܠܐ ܡܬܘܡ ܗܘܐ ܠܝ ܒܛܠܢܐ </l>
                    <l xml:lang="syr">ܠܐ ܚܙܝܬ ܡܕܡ ܟܕ ܡܬܩܢ </l>
                    <l xml:lang="syr">ܘܐܗܡܝܬ ܡܢܗ ܘܐܪܦܝܬܗ </l>
                    <l xml:lang="syr">ܐܬܐ ܠܗ ܡܢܟܦ ܙܠܝ̈ܠܐ </l>
                    <l xml:lang="syr">ܐܒܠܐ ܗܘ ܡܟܝܠ ܕܣܬܪ ܠܗ ܠܟܠ ܡܐ ܕܒܢܝܬ </l>
                    <l xml:lang="syr">ܣܓܝܘ ܥܡ̈ܠܝ ܥܡ ܬܘܠܡ̈ܕܝ </l>
                    <l xml:lang="syr">ܕܥܦܝܬܗܿ ܠܟܠܗܿ ܒܪܝܬܐ ܒܟܠ ܒܝܫ̈ܢ</l>
                    
                </lg>
                
                <lg type="refrain">
                    <l xml:lang="syr">ܥܘܢܝܬܐ : ܒܪܝܟ ܕܐܬܐ ܘܦܪܣܝ ܢܟ̈ܠܘܗܝ ܕܨܢܝܥܐ </l>
                    
                </lg>
                <lg type="stanza" n="2"> 
                    <l xml:lang="syr">ܦܚܿܡܬ ܪ̈ܗܛܝ </l>
                    <l xml:lang="syr">ܥܡ ܩ̈ܠܝܠܐ</l>
                    <l>܀܀܀</l>
                    <l xml:lang="syr">ܘܥܒܪܬ ܐܢܘܢ </l>
                    <l xml:lang="syr">ܡܬܟܬܫ ܗܘܝܬ</l>
                    <l xml:lang="syr">ܪܘܒܐ ܕܣ̈ܓܝܐܐ ܙܝܢܐ ܗܘܐ ܠܝ</l>
                    <l xml:lang="syr">ܒܪܘܒܐ ܕܥܡܐ ܚܿܕܐ ܗܘܝܬ </l>
                    <l xml:lang="syr">ܕܝܗܒ ܗܘܐ ܐܬܪܐ ܩܠܝܠ</l>
                    <l xml:lang="syr">ܕܩܫܐ ܗܘ ܚܐܦܐ ܕܣ̈ܓܝܐܐ </l>
                    <l xml:lang="syr">ܒܚܝܠܐ ܕܣܓܝܐܐ ܛܘܪܐ </l>
                    <l xml:lang="syr">ܪܒܐ ܙܩܦܬ ܡܓܕܠܐ ܠܫܡܝܐ ܡܬܚܬ</l>
                    <l xml:lang="syr">ܐܢ ܥܡ ܪܘܡܐ ܐܬܟܬܫܘ</l>
                    <l xml:lang="syr">ܟܡܐ ܢܙܟܘܢ ܠܐܝܢܐ ܕܒܐܪܥܐ ܗܘ ܬܟܬܘܫܗ</l>
                    
                </lg>
                <lg type="stanza" n="3"> 
                    <l xml:lang="syr">ܥܡܗ ܕܙܒܢܐ </l>
                    <l xml:lang="syr">ܘܥܡ ܥܘܕܪܢܗ </l>
                    <l xml:lang="syr">ܡܬܟܬܫ ܐܢܐ </l>
                    <l xml:lang="syr">ܦܪܘܫܐܝܬ</l>
                    <l xml:lang="syr">ܫܡܼܥ ܗܘܐ ܥܡܐ ܕܐܠܗܐ ܚܕ ܗܘ </l>
                    <l xml:lang="syr">ܥܒܕ ܠܗ ܣܘܓܐܐ ܕܐܠܗ̈ܐ </l>
                    <l xml:lang="syr">ܘܕܚܼܙܐ ܠܒܪܗ ܕܐܠܗܐ </l>
                    <l xml:lang="syr">ܪܗܛ ܠܗ ܨܝܕ ܚܕ ܐܠܗܐ </l>
                    <l xml:lang="syr">ܕܐܝܟ ܡܘܕܐ ܒܗ ܒܐܠܗܐ </l>
                    <l xml:lang="syr">ܗܘܼܐ ܟܿܦܪ ܒܗ ܘܐܝܟ ܛܐܢ ܢܥܪܘܩ ܡܢܗ </l>
                    <l xml:lang="syr">ܕܒܟܠ ܙܒ̈ܢܝܢ ܗ̈ܦܟܝܐ ܢܫܬܟܚܘܢ</l>
                    <l xml:lang="syr">ܕܕܠܐ ܐܠܗ ܐܝܬܝܗܘܢ </l>
                    
                </lg>
                <lg type="stanza" n="4"> 
                    <l xml:lang="syr">ܗܐ ܒܪ ܢܘܓܪܐ </l>
                    <l xml:lang="syr">ܐܢܐ ܕܫ̈ܢܝܐ </l>
                    <l xml:lang="syr">ܘܥܠ ܝܠܘܕܐ </l>
                    <l xml:lang="syr">ܠܐ ܒܣܝܬ ܡܢ ܡܬܘܡ</l>
                    <l xml:lang="syr">ܛܥܢܐ ܗܘ ܕܫܒܪ̈ܐ ܫܩܠܬ ܣܿܓܝ</l>
                    <l xml:lang="syr">ܕܥܝ̈ܕܐ ܕܠܐ ܫܦܝܪ̈ܝܢ </l>
                    <l xml:lang="syr">ܐܩܢܐ ܐܢܘܢ ܡܢ ܫܘܪܝܐ </l>
                    <l xml:lang="syr">ܕܢܪܒܘܢ ܥܡܗܘܢ ܡܘ̈ܡܝܗܘܢ </l>
                    <l xml:lang="syr">ܐܝܬ ܕܝܢ ܐܒ̈ܗܐ ܣ̈ܟܠܐ</l>
                    <l xml:lang="syr">ܕܠܐ ܡܟܝܢ ܠܙܪܥܐ ܕܙܪܥܬ ܒܒ̈ܢܝܗܘܢ </l>
                    <l xml:lang="syr">ܘܐܝܬ ܕܐܝܟ ܐܟܪ̈ܐ ܛܒ̈ܐ </l>
                    <l xml:lang="syr">ܥܩܪܘ ܡܘ̈ܡܐ ܡܢ ܬܪܥܝܬܐ ܕܝܠܕܝ̈ܗܘܢ</l>
                    <l>܀܀܀</l>
                </lg>
                <lg type="stanza" n="5"> 
                    <l xml:lang="syr">ܚܠܦ ܫܫܠܬܐ </l>
                    <l xml:lang="syr">ܒܡܐܝܢܘܬܐ </l>
                    <l xml:lang="syr">ܦܟܪܬ ܐܢܫܐ </l>
                    <l xml:lang="syr">ܘܒܛܠܘ ܘܝܬܒܘ</l>
                    <l xml:lang="syr">ܓܠܙܬ ܪ̈ܓܫܝܗܘܢ ܡܢ ܛ̈ܠܢ </l>
                    <l xml:lang="syr">ܥܝ̈ܢܝܗܘܢ ܡܢ ܩܪܝܢܐ </l>
                    <l xml:lang="syr">ܦܘܡ̈ܝܗܘܢ ܡܢ ܗܘܠܠܐ </l>
                    <l xml:lang="syr">ܡܕܥܗܘܢ ܡܢ ܝܘܠܦܢܐ </l>
                    <l xml:lang="syr">ܠܡ̈ܬܠܐ ܚܪ̈ܒܐ ܘܒ̈ܛܝܠܐ</l>
                    <l xml:lang="syr">ܡܐ ܟܫܝܪ̈ܝܢ ܠܡܡܠܠܐ ܣܦܝܩܐ ܛܘܠܝܩܝܢ</l>
                    <l xml:lang="syr">ܐܢ ܢܦܠܬ ܡܠܬ ܚ̈ܝܐ </l>
                    <l xml:lang="syr">ܐܘ ܕܚܩܘܗܿ ܐܘ ܩܡܘ ܫܿܢܝܘ ܡܢ ܨܐܕܝܗܿ</l>
                    
                </lg>
                <lg type="stanza" n="6"> 
                    <l xml:lang="syr">ܟܡܐ ܣ̈ܛܢܝܢ </l>
                    <l xml:lang="syr">ܒܓܘ ܒܪܢܫܐ </l>
                    <l xml:lang="syr">ܘܠܝ ܕܝܠܝ ܒܠܚܘܕ </l>
                    <l xml:lang="syr">ܠܐܛ ܟܠ ܐܢܫ</l>
                    <l xml:lang="syr">ܗܐ ܓܝܪ ܚܡܬܗ ܕܒܪܢܫܐ ܐܝܬܝܗܿ</l>
                    <l xml:lang="syr">ܫܐܕܐ ܕܟܠܝܘܡ ܫܚܿܩ ܠܗ </l>
                    <l xml:lang="syr">ܕܝ̈ܘܐ ܠܐܪ̈ܚܐ ܡܬܕܡܝܢ</l>
                    <l xml:lang="syr">ܕܡܫܢܝܢ ܐܢ ܡܬܐܠܨܝܢ </l>
                    <l xml:lang="syr">ܥܠ ܚܡܬܐ ܕܝܢ ܐܢ ܢܘܡܘܢ </l>
                    <l xml:lang="syr">ܟܠ ܙܕܝ̈ܩܐ ܠܐ ܡܬܥܩܪܐ ܡܢ ܐܬܪܗܿ</l>
                    <l xml:lang="syr">ܚܠܦ ܣܚܡܐ ܣܪܘܚܐ </l>
                    <l xml:lang="syr">ܠܫܐܕܐ ܫܝܛܐ ܘܚܠܫܐ ܣܿܢܐ ܟܠ ܐܢܫ</l>
                    
                </lg>
                <lg type="stanza" n="7"> 
                    <l xml:lang="syr">ܒܗܬ ܐܫܘܦܐ </l>
                    <l xml:lang="syr">ܥܡ ܒܪܩܐ </l>
                    <l xml:lang="syr">ܕܠܚܘ̈ܘܬܐ </l>
                    <l xml:lang="syr">ܡܟܒܫ ܟܠܝܘܡ</l>
                    <l xml:lang="syr">ܐܟܕܢܐ ܕܒܓܘܗ ܡܢܗ ܡܪܕܬ </l>
                    <l xml:lang="syr">ܕܪܓܬܗ ܒܓܘܗ ܠܐ ܟܒܿܫ </l>
                    <l xml:lang="syr">ܚܛܝܬܐ ܟܣܝܬܐ ܐܝܟ ܐܣܦܣ</l>
                    <l xml:lang="syr">ܡܐ ܕܢܦܚܬ ܒܗ ܐܣܬܝܛ </l>
                    <l xml:lang="syr">ܡܐ ܕܛܒ ܨܕܗܿ ܠܐܟܕܢܐ </l>
                    <l>܀܀܀</l>
                    <l xml:lang="syr">ܒܐܘܡܢܘܬܗ ܡܚܬܗ ܛܘܥܝܝ ܟܣܝܐܝܬ</l>
                    <l xml:lang="syr">ܡܫܗܐ ܪܚܫܐ ܒܠܘܚܫ̈ܬܗ</l>
                    <l xml:lang="syr">ܡܥܝܪ ܥܠܘܗܝ ܪܘܓܙܐ ܪܒܐ ܒܠܘ̈ܚܫܬܗ</l>
                    
                </lg>
                <lg type="stanza" n="8"> 
                    <l xml:lang="syr">ܣܝܡܬ ܥܘܩ̈ܣܐ </l>
                    <l xml:lang="syr">ܘܝܬܒܬ ܩܿܘܝܬ</l>
                    <l xml:lang="syr">ܡܢܘ ܕܐܘܪܟ </l>
                    <l xml:lang="syr">ܪܥܝܢܗ ܥܡ ܟܠ</l>
                    <l>܀܀܀</l>
                    <l xml:lang="syr">ܨܝܕ ܢܓܝܪ ܪܘܚܐ ܝܿܬܒܬ </l>
                    <l xml:lang="syr">ܘܕܪܓ ܡܢ ܕܪܓ ܐܫܦܬܗ</l>
                    <l xml:lang="syr">ܕܢܐܬܐ ܠܩܘܛܥ ܪܥܝܢܐ </l>
                    <l xml:lang="syr">ܠܐܝܢܐ ܕܟܘܙ ܡܢ ܚܘ̈ܒܐܿ</l>
                    <l xml:lang="syr">ܥ̈ܝܕܐ ܟܒܫܘܗܝ ܒܩܠܝܠ ܩܠܝܠ ܕܪܫܬܗ</l>
                    <l xml:lang="syr">ܥܕܡܐ ܕܗܘܐ ܬܚܝܬ ܢܝܪܐ </l>
                    <l xml:lang="syr">ܕܥܠ ܘܐܥܝܕ ܘܐܦ ܠܐ ܕܢܦܘܩ ܨܿܒܐ ܗܘܐ </l>
                    
                </lg>
                <lg type="stanza" n="9"> 
                    <l xml:lang="syr">ܪܓܫܬ ܘܚܙܝܬ </l>
                    <l xml:lang="syr">ܕܢܓܝܪ ܪܘܚܐ </l>
                    <l xml:lang="syr">ܗܘܝܘ ܡܫܟܚ </l>
                    <l xml:lang="syr">ܕܢܟܿܒܫ ܟܠ</l>
                    <l xml:lang="syr">ܒܙܒܢܐ ܕܙܟܝܬܗ ܠܐܕܡ ܚܕ ܗܘܐ </l>
                    <l xml:lang="syr">ܐܪܦܝܬܗ ܥܕ ܗܐ ܡܘܠܕ </l>
                    <l xml:lang="syr">ܘܒܥܝܬ ܠܝ ܥܒܿܕܐ ܐܚܪܢܐ </l>
                    <l xml:lang="syr">ܕܠܐ ܢܛܥܡ ܒܝ ܒܛܠܢܐ </l>
                    <l xml:lang="syr">ܚܠܐ ܕܝܡܐ ܡܿܢܐ ܗܘܝܬ </l>
                    <l xml:lang="syr">ܕܪܘܚܝ ܐܓܪ ܒܗ ܘܕܐܒܩܐ ܥܘܗܕܢܝ ܐܢ ܣܦܩ</l>
                    <l xml:lang="syr">ܠܒ̈ܢܝ ܐܢܫܐ ܡܐ ܕܣܓܝܘ</l>
                    <l xml:lang="syr">ܥܕ ܠܐ ܢܣܓܘܢ ܒܣ̈ܓܝܐܐ ܒܩܝܬ ܐܢܘܢ </l>
                    
                </lg>
                <lg type="stanza" n="10"> 
                    <l xml:lang="syr">ܕܪܫܘ ܦܠܚ̈ܘܗܝ </l>
                    <l xml:lang="syr">ܕܒܝܫܐ ܥܡܗ </l>
                    <l xml:lang="syr">ܘܫܪܘ ܡ̈ܠܘܗܝ </l>
                    <l xml:lang="syr">ܒܗ̈ܦܟܬܐ </l>
                    <l xml:lang="syr">ܕܗܐ ܠܡ ܐܠܝܫܥ ܐܿܚܝ ܡܝܬܐ </l>
                    <l xml:lang="syr">ܘܕܙܟܐ ܠܡܘܬܐ ܒܥܠܝܬܐ </l>
                    <l xml:lang="syr">ܘܐܚܝ ܠܒܪܗܿ ܕܐܪܡܠܬܐ </l>
                    <l xml:lang="syr">ܗܐ ܡܫܥܒܕ ܗܫܐ ܒܫܝܘܠ </l>
                    <l xml:lang="syr">ܕܪܒܐ ܗܘܬ ܕܝܢ ܡܚܫܒܬܗ</l>
                    <l xml:lang="syr">ܕܒܝܫܐ ܣܿܓܝ ܒܡ̈ܠܝܗܘܢ ܫܪܐ ܡ̈ܠܝܗܘܢ</l>
                    <l xml:lang="syr">ܕܐܝܟܢܐ ܚܒ ܐܠܝܫܥ</l>
                    <l xml:lang="syr">ܕܗܐ ܒܫܝܘܠ ܐܚܝ ܡܝܬܐ ܒܝܕ ܓܪ̈ܡܘܗܝ</l>
                    
                </lg>
                <lg type="stanza" n="11"> 
                    <l xml:lang="syr">ܐܢ ܐܠܝܫܥ </l>
                    <l xml:lang="syr">ܕܙܥܘܪܐ ܗܘܐ </l>
                    <l xml:lang="syr">ܪܒ ܗܘܐ ܚܝܠܗ </l>
                    <l xml:lang="syr">ܒܓܘܗܿ ܕܫܝܘܠ</l>
                    <l xml:lang="syr">ܕܐܢ ܗܼܘ ܕܚܕ ܡܝܬܐ ܐܚܝ ܗܘܐ ܒܗܿ</l>
                    <l xml:lang="syr">ܟܡܐ ܟܝ ܡ̈ܝܬܝܢ ܡܿܚܐ ܒܗܿ </l>
                    <l xml:lang="syr">ܡܘܬܗ ܕܝܫܘܥ ܥܙܝܙܐ </l>
                    <l xml:lang="syr">ܡܢܗܿ ܕܗܕܐ ܐܬܒܝܢܘ </l>
                    <l xml:lang="syr">ܕܟܡܐ ܗܘ ܟܝ ܪܒ ܗܘܐ ܝܫܘܥ</l>
                    <l xml:lang="syr">ܡܢ ܚܒܪ̈ܝ ܕܗܐ ܒܨ̈ܢܥܬܗ ܐܛܥܝܟܘܢ</l>
                    <l xml:lang="syr">ܘܠܐ ܣܦܩܬܘܢ ܠܡܿܣܝܟܘ</l>
                    <l xml:lang="syr">ܪܒܘܬܗ ܕܦܚܡܬܘܢܝܗܝ ܠܢܒ̈ܝܐ </l>
                    
                </lg>
                <lg type="stanza" n="12"> 
                    <l xml:lang="syr">ܙܥܘܪ̈ܝܢ ܐܢܘܢ </l>
                    <l xml:lang="syr">ܒܘܝܐ̈ܝܟܘܢ</l>
                    <l xml:lang="syr">ܐܡܿܪ ܒܝܫܐ </l>
                    <l xml:lang="syr">ܠܒ̈ܢܝ ܬܓܡܗ</l>
                    <l xml:lang="syr">ܗܿܘ ܓܝܪ ܕܐܚܝ ܠܠܥܙܪ ܟܕ ܡܝܬ</l>
                    <l xml:lang="syr">ܐܝܟܢ ܣܦܩ ܠܗ ܡܘܬܐ </l>
                    <l xml:lang="syr">ܘܐܢ ܕܝܢ ܙܿܟܐ ܠܗ ܡܘܬܐ </l>
                    <l xml:lang="syr">ܗܘܝܘ ܨܒܼܐ ܕܢܫܬܥܒܕ ܠܗ </l>
                    <l xml:lang="syr">ܘܐܢ ܗܼܘ ܨܒܐ ܕܢܫܬܥܒܕ</l>
                    <l xml:lang="syr">ܐܣܓܘ ܕܚܠܘ ܕܠܐ ܡܐܬ ܒܛܠܐܝܬ</l>
                    <l xml:lang="syr">ܓܘܢܚܐ ܗܘ ܪܒܐ ܥܒܕ ܒܢ</l>
                    <l xml:lang="syr">ܕܟܕ ܡܐܬ ܠܐܕܡ ܥܐܠ ܠܡܚܝܘ</l>
                    
                </lg>
                <lg type="stanza" n="13"> 
                    <l xml:lang="syr">ܐܕܝܩ ܡܘܬܐ </l>
                    <l xml:lang="syr">ܡܢ ܓܘ ܢܩܥܗ </l>
                    <l>܀܀܀</l>
                    <l xml:lang="syr">ܘܬܘܒ ܕܚܼܙܐ </l>
                    <l xml:lang="syr">ܠܡܪܢ ܕܙܩܝܦ</l>
                    <l xml:lang="syr">ܘܐܡܪ ܐܘ ܡܚܐ ܡ̈ܝܬܐ ܐܝܟܐ ܐܢܬ</l>
                    <l xml:lang="syr">ܐܢܬ ܬܗܘܐ ܠܝ ܡܐܟܘܠܬܐ </l>
                    <l xml:lang="syr">ܚܠܦ ܒܣܝܡܐ ܠܥܙܪ </l>
                    <l xml:lang="syr">ܕܗܐ ܛܥܡܗ ܥܕܟܝܠ ܒܦܘܡܝ ܒܪܬ ܝܘܐܪܫ ܬܐܬܐ ܬܚܙܐ</l>
                    <l xml:lang="syr">ܗܢܐ ܙܩܝܦܟ ܒܪܗܿ ܕܐܪܡܠܬܐ ܚܐܪ ܒܟ </l>
                    <l xml:lang="syr">ܩܝܣܐ ܨܕܗ ܠܝ ܠܐܕܡ </l>
                    <l xml:lang="syr">ܒܪܝܟ ܗܘ ܨܠܝܒܐ ܕܨܕܗ ܠܝ ܠܒܪ ܕܘܝܕ</l>
                    
                </lg>
                <lg type="stanza" n="14"> 
                    <l xml:lang="syr">ܦܘܡܗ ܦܬܚ ܗܘܐ</l>
                    <l xml:lang="syr">ܡܘܬܐ ܘܐܡܪ</l>
                    <l xml:lang="syr">ܠܐ ܫܡܝܥ ܗܘܐ ܠܟ </l>
                    <l xml:lang="syr">ܐܘ ܒܪ ܡܪܝܡ </l>
                    <l xml:lang="syr">ܕܡܘܫܐ ܕܝܪܒ ܘܐܬܝܬܪ ܡܢ ܟܠ </l>
                    <l xml:lang="syr">ܗܘܐ ܐܠܗ ܘܥܒܕ ܕܐܠܗ </l>
                    <l xml:lang="syr">ܐܡܝܬ ܒܘܟܪ̈ܐ ܘܦܨܿܝ ܒܘܟܪ̈ܐ</l>
                    <l xml:lang="syr">ܟܠܐ ܡܘܬܢܐ ܡܢ ܚ̈ܝܐ </l>
                    <l xml:lang="syr">ܠܛܘܪܐ ܣܠܩܬ ܥܡ ܡܘܫܐ </l>
                    <l xml:lang="syr">ܘܡܢ ܐܝܕ ܠܐܝܕ ܝܗܒܗ ܠܝ ܒܪܝܟ ܐܝܩܪܗ</l>
                    <l xml:lang="syr">ܕܟܡܐ ܕܢܐܪܒ ܒܪ ܐܕܡ </l>
                    <l xml:lang="syr">ܗܘ ܥܦܪܐ ܠܥܦܪܗ ܗܿܦܟ ܕܡܢ ܐܪܥܐ ܗܘ </l>
                    
                </lg>
                <lg type="stanza" n="15"> 
                    <l xml:lang="syr">ܐܬܐ ܣܛܢܐ </l>
                    <l xml:lang="syr">ܥܡ ܦܠܚ̈ܘܗܝ</l>
                    <l xml:lang="syr">ܕܢܚܙܐ ܠܡܪܢ </l>
                    <l xml:lang="syr">ܕܐܪܡܐ ܒܫܝܘܠ</l>
                    <l xml:lang="syr">ܘܢܚܕܐ ܥܡܗ ܕܡܘܬܐ ܒܪ ܡܠܟܗ</l>
                    <l xml:lang="syr">ܘܚܙܝܗܝ ܗܘܐ ܕܟܡܝܪ ܘܐܒܝܠ </l>
                    <l xml:lang="syr">ܥܠ ܡ̈ܝܬܐ ܕܒܩܠ ܒܘܟܪܐ</l>
                    <l xml:lang="syr">ܚܝܘ ܘܢܦܩܘ ܡܢܗܿ ܕܫܝܘܠ </l>
                    <l xml:lang="syr">ܩܡ ܒܝܫܐ ܕܢܒܝܐ ܗܘܐ </l>
                    <l xml:lang="syr">ܠܡܘܬܐ ܐܚܝܢܗ ܕܠܐ ܐܘܒܕܬ ܐܝܟ ܡܐ ܕܐܫܟܚܬ </l>
                    <l xml:lang="syr">ܟܡܐ ܕܝܫܘܥ ܠܓܘ ܡܢܟ </l>
                    <l xml:lang="syr">ܠܐܝܕܟ ܐܬܝܢ ܐܦ ܕܚܝܘ ܘܕܚܝܝܢ</l>
                    
                    <l>܀܀܀</l>
                </lg>
                <lg type="stanza" n="16"> 
                    <l xml:lang="syr">ܦܬܚ ܠܢ ܢܚܙܝܘܗܝ </l>
                    <l xml:lang="syr">ܐܦ ܢܗܠ ܒܗ</l>
                    <l xml:lang="syr">ܢܥܢܐ ܘܢܐܡܪ </l>
                    <l xml:lang="syr">ܕܐܝܟܘ ܚܝܠܟ</l>
                    <l xml:lang="syr">ܗܐ ܓܝܪ ܝܘܡ̈ܬܐ ܬܠܬܐ ܗܘܘ ܠܗ </l>
                    <l xml:lang="syr">ܘܢܐܡܪ ܠܗ ܐܘ ܬܠܝܬܝܐ </l>
                    <l xml:lang="syr">ܕܠܪܒܝܥܝܐ ܠܠܥܙܪ</l>
                    <l xml:lang="syr">ܐܚܝܬ ܐܚܐ ܠܩܢܘܡܟ </l>
                    <l xml:lang="syr">ܦܬܚ ܡܘܬܐ ܬܪ̈ܥܝܗܿ ܕܫܝܘܠ</l>
                    <l xml:lang="syr">ܘܐܙܠܓ ܡܢܗܿ ܙܝܘܐ ܕܦܪܫܘܦܗ ܕܡܪܢ</l>
                    <l xml:lang="syr">ܘܐܝܟ ܣܕܘܡ̈ܝܐ ܒܠܥܘ ܗܘܘ</l>
                    <l xml:lang="syr">ܡܫܘ ܘܒܥܘ ܬܪܥܗܿ ܕܫܝܘܠ ܕܐܒܕ ܠܗܿ</l>
                    
                </lg>
            </div>
        </body>
    </text>
</TEI>

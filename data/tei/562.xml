<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="en">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/9055">Nativity 14</title>
                <title xml:lang="en" level="s" ref="http://syriaca.org/work/9041">Hymns on Nativity -
                    <foreign xml:lang="syr">ܡܕܪ̈ܫܐ ܕܒܝܬ ܝܠܕܐ</foreign></title>
                <title level="s">Digital Syriac Corpus</title>
                <author ref="http://syriaca.org/person/13">Ephrem the Syrian</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref="http://syriaca.org/person.xml#ebeck">Edmund Beck</name>
                </respStmt>
                <respStmt>
                    <resp>Edited by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
                <respStmt>
                    <resp>Vocalization added by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/562</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac
                        base text is in the public domain. The TEI XML edition is copyrighted by
                        James E. Walters and is released under a Creative Commons Attribution
                        4.0 International Public License (CC BY 4.0).</note></ab>
                    <ab><note>The HTML page is copyrighted by Vanderbilt University and released
                        under a under a Creative Commons Attribution 4.0 International Public
                        License (CC-BY 4.0, https://creativecommons.org/licenses/by/4.0/).
                        Attribution for reuse should follow the suggested citation and also
                        credit the copyright holder of the TEI XML edition.</note></ab>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc xml:id="sourceDesc1">
                <biblStruct>
                    <analytic>
                        <editor>Edmund Beck</editor>
                        <title level="a">Des heiligen Ephraem des Syrers Hymnen De Nativitate (Epiphania)</title>
                    </analytic>
                    <monogr>
                        <title level="m">Corpus Scriptorum Christianorum Orientalium</title>
                        <imprint>
                            <pubPlace>Louvain</pubPlace>
                            <publisher>Secrétariat du CorpusSCO</publisher>
                            <date when="1959">1959</date>
                            <biblScope unit="volume">186</biblScope>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is a collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University.</p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
            <creation>
                <origDate type="composition" from="0330" to="0373">mid-4th century</origDate>
            </creation>
        </profileDesc>
        <revisionDesc status="Edited">
            <change when="2019-12-17" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="DigitalEdition">
        <body>
            <div xml:lang="syr" type="text">
                <div xml:lang="syr" type="rubric">
                    
                    <l>ܒܰܪ ܩܳܠܶܗ</l>
                    
                </div>
                <div xml:lang="syr" type="section" n="1">
                    <head>1</head>
                    <l>ܬܳܐ ܢܽܘܚ ܘܰܫܠܺܝ ܒܥܽܘܒܳܗܿ ܕܐܶܡܳܟ</l>
                    <l>ܒܰܪ ܝܰܩܺܝܪܳܐ ܠܳܐ ܦܐܶܐ ܚܽܘܨܳܦܳܐ </l>
                    <l>ܠܰܒܢܰܝ̈ ܡ̈ܰܠܟܶܐ ܒܰܪ ܕܰܘܺܝܕ ܐܰܢܬ </l>
                    <l>ܗܰܘ ܝܰܩܺܝܪܳܐ ܘܰܒܪܳܗܿ ܕܡܰܪܝܰܡ</l>
                    <l>ܕܰܒܬܰܘܳܢܳܐ ܫܽܘܦܪܳܗܿ ܢܶܛܪܰܬ</l>
                    
                    <l>ܥܽܘܢܺܝܬܳܐ : ܠܳܟ ܬܶܫܒܽܘܚܬܳܐ ܕܰܒܗܳܢ ܝܰܘܡܳܐ </l>
                    <l>ܐܰܦܨܰܚܬ ܥܰܠ ܟܽܠ</l>
                    
                </div>
                <div xml:lang="syr" type="section" n="2">
                    <head>2</head>
                    <l>ܠܡܰܢܽܘ ܕܳܡܶܐ ܥܽܘܠܳܐ ܦܨܺܝܚܳܐ </l>
                    <l>ܝܰܠܕܳܐ ܦܰܐܝܳܐ ܕܐܶܡܶܗ ܢܰܟܦܳܐ </l>
                    <l>ܘܐܰܒܽܘܗܝ ܟܰܣܝܳܐ ܕܐܳܦܠܳܐ ܣܪ̈ܳܦܶܐ </l>
                    <l>ܡܨܶܝܢ ܚܳܙܶܝܢ ܠܶܗ ܠܡܰܢܽܘ ܕܳܡܶܝܬ </l>
                    <l>ܐܶܫܬܰܥܳܐ ܠܰܢ ܒܰܪ ܚܰܢܳܢܳܐ </l>
                    
                </div>
                <div xml:lang="syr" type="section" n="3">
                    <head>3</head>
                    <l>ܪ̈ܰܓܺܝܙܶܐ ܕܐܶܬܰܘ ܕܰܢܚܽܘܪܽܘܢ ܒܳܟ </l>
                    <l>ܐܰܦܨܰܚܬ ܐܶܢܽܘܢ ܚܠܰܛܘ ܓܽܘܚ̈ܟܰܝܗܽܘܢ </l>
                    <l>ܥܰܡ ܕܰܚ̈ܕܳܕܶܐ ܚܰܠܺܝܘ ܐܰܟܬܳܢ̈ܶܐ </l>
                    <l>ܒܳܟ ܒܰܣܺܝܡܳܐ ܡܰܢ ܐܰܢܬ ܛܰܠܝܳܐ </l>
                    <l>ܕܐܳܦ ܡܰܪܺܝܪ̈ܶܐ ܒܳܟ ܡܶܬܚܰܠܶܝܢ</l>
                    
                </div>
                <div xml:lang="syr" type="section" n="4">
                    <head>4</head>
                    <l>ܡܰܢܽܘ ܚܙܳܐ ܟܰܝ ܥܽܘܠܳܐ ܕܣܳܘܰܚ </l>
                    <l>ܠܰܕܩܰܪ̈ܺܝܒܺܝܢ ܡܶܢ ܓܰܘ ܟܶܢܦܳܐ </l>
                    <l>ܗܳܐ ܡܶܫܬܰܘܫܰܛ ܨܶܝܕ ܪ̈ܰܚܺܝܩܶܐ </l>
                    <l>ܚܶܙܘܳܐ ܦܰܐܝܳܐ ܥܽܘܠܳܐ ܕܗܳܡܶܣ </l>
                    <l>ܟܽܠܶܗ ܒܟܽܠܢܳܫ ܕܰܢܚܽܘܪܽܘܢ ܒܶܗ </l>
                    
                </div>
                <div xml:lang="syr" type="section" n="5">
                    <head>5</head>
                    <l>ܕܐܺܝܬ ܠܶܗ ܨܶܦܬܳܐ ܘܐܶܬܳܐ ܘܰܚܙܳܟ </l>
                    <l>ܥܶܪܩܰܬ ܨܶܦܬܶܗ ܘܰܕܪܳܢܶܐ ܘܰܚܙܳܟ </l>
                    <l>ܛܥܳܐ ܒܳܟ ܪܶܢܝܶܗ ܛܥܳܐ ܒܳܟ ܟܶܦܢܳܐ </l>
                    <l>ܐܳܦ ܡܶܐܟܽܘܠܬܶܗ ܘܕܶܐܫܬܰܕܰܪ</l>
                    <l>ܒܳܟ ܐܶܫܬܰܕܰܠ ܘܰܛܥܳܐ ܐܽܘܪܚܶܗ</l>
                    
                </div>
                <div xml:lang="syr" type="section" n="6">
                    <head>6</head>
                    <l>ܫܳܠܶܐ ܢܰܦܫܳܟ ܘܫܰܪܺܝ ܐܢܳܫܳܐ </l>
                    <l>ܠܣܽܘܥܪ̈ܳܢܰܝܗܽܘܢ ܒܰܪ ܡܶܣ̈ܟܺܢܶܐ ܐܰܢܬ </l>
                    <l>ܥ ܡܶܢ ܢܰܦܫܳܐ ܕܟܽܠ ܡܶܣ̈ܟܺܢܶܐ </l>
                    <l>ܕܰܒܛܶܠܘ ܘܐܶܬܰܘ ܪܳܚܶܡ ܐܢܳܫܳܐ </l>
                    <l>ܐܢܳܫܳܐ ܥܰܦܺܝܬ ܒܰܦܨܺܝܚܽܘܬܳܟ</l>
                    
                </div>
                <div xml:lang="syr" type="section" n="7">
                    <head>7</head>
                    <l>ܕܰܘܺܝܕ ܡܰܠܟܳܐ ܗܰܘ ܝܰܩܺܝܪܳܐ </l>
                    <l>ܣܰܘ̈ܟܶܐ ܫܩܰܠ ܗܘܳܐ ܘܰܒܥܰܕܥܺܕܳܐ </l>
                    <l>ܒܰܝܢܳܬ ܫܰܒܪ̈ܶܐ ܟܰܕ ܕܳܐܶܨ ܗܘܳܐ </l>
                    <l>ܫܽܘܒܚܳܐ ܝܰܗܒ ܗܘܳܐ ܕܰܠܡܳܐ ܚܽܘܒܶܗ</l>
                    <l>ܕܕܰܘܺܝܕ ܐܰܒܽܘܟ ܗܳܐ ܪܳܬܰܚ ܒܳܟ</l>
                    
                </div>
                <div xml:lang="syr" type="section" n="8">
                    <head>8</head>
                    <l>ܗܳܝ ܒܰܪܬ ܫܳܐܽܘܠ ܫܺܐܕܶܗ ܕܐܰܒܽܘܗܿ</l>
                    <l>ܡܰܠܶܠ ܗܘܳܐ ܒܳܗܿ ܩܪܳܬ ܙܰܠܺܝܠܳܐ </l>
                    <l>ܠܗܰܘ ܝܰܩܺܝܪܳܐ ܕܝܰܗܒ ܛܽܘܦܣܳܐ </l>
                    <l>ܠܣ̈ܳܒܰܝ ܥܰܡܳܐ ܕܥܰܡ ܝ̈ܰܠܽܘܕܶܐ </l>
                    <l>ܢܶܣܒܽܘܢ ܣܰܘ̈ܟܶܐ ܒܝܘܽܡ ܩܽܘܠܳܣܳܟ</l>
                    
                </div>
                <div xml:lang="syr" type="section" n="9">
                    <head>9</head>
                    <l>ܡܰܢ ܠܳܐ ܢܶܕܚܰܠ ܕܰܥܠܰܝܟ ܢܣܺܝܡ </l>
                    <l>ܕܐܰܝܟ ܚܰܨܺܝܦܳܐ ܐܰܢܬ ܕܗܳܐ ܒܰܪܬ ܫܳܐܽܘܠ</l>
                    <l>ܕܰܓܣܳܬ ܥܽܘܠܳܐ ܓܶܙܰܬ ܟܰܪܣܳܗܿ</l>
                    <l>ܡܶܢ ܡܰܘܠܳܕܳܐ ܕܒܰܙܰܚ ܦܽܘܡܳܗܿ</l>
                    <l>ܐܰܓܪܳܐ ܕܦܽܘܡܳܗܿ ܗܘܳܐ ܓܽܘܙܝܳܗܿ</l>
                    
                </div>
                <div xml:lang="syr" type="section" n="10">
                    <head>10</head>
                    <l>ܢܙܽܘܥܽܘܢ ܦܽܘ̈ܡܶܐ ܡܶܢ ܓܽܘܕܳܦܳܟ </l>
                    <l>ܕܶܡ ܢܶܣܬܰܟܪܽܘܢ ܛܰܪܝ ܒܰܪܬ ܨܶܗܝܽܘܢ</l>
                    <l>ܦܽܘܡܶܟܝ ܡܶܢܶܗ ܕܗܰܘ ܒܰܪ ܕܰܘܺܝܕ </l>
                    <l>ܕܰܦܨܺܝܚ ܩܽܘܕܡܰܝܟܝ ܠܳܐ ܬܶܗܘܺܝܢ ܠܶܟܝ</l>
                    <l>ܐܰܝܟ ܒܰܪܬ ܫܳܐܽܘܠ ܕܫܰܠܶܡ ܫܰܪܒܳܗܿ</l>
                    
                </div>
                <div xml:lang="syr" type="section" n="11">
                    <head>11</head>
                    <l>ܥܰܡܳܐ ܛܰܡܐܳܐ ܟܰܕ ܙܰܢܳܝܺܝܢ </l>
                    <l>ܐܳܦ ܛܰܢ̈ܳܢܺܝܢ ܚܙܳܐ ܐܰܠܳܗܳܐ </l>
                    <l>ܟܡܳܐ ܥܳܫܽܘܩܺܝ̈ܢ ܘܐܶܬܪܰܚܰܡ ܠܶܗ </l>
                    <l>ܥܰܠ ܢܰܩܒ̈ܳܬܳܐ ܡܶܛܠܳܬܰܢ</l>
                    <l>ܐܰܣܓܺܝ ܦܽܘܪ̈ܣܰܘܗܝ ܒܶܝܬ ܥܳܫ̈ܽܘܩܶܐ </l>
                    
                </div>
                <div xml:lang="syr" type="section" n="12">
                    <head>12</head>
                    <l>ܕܐܶܢܗܽܘ ܕܢܶܣܢܶܝܗܿ ܗܰܘ ܫܰܘܬܳܦܳܗܿ</l>
                    <l>ܢܶܟܬܽܘܒ ܢܶܫܪܶܝܗܿ ܘܐܶܢ ܛܳܐܶܢ ܒܳܗܿ</l>
                    <l>ܒܰܚܪܽܘܗܿ ܡܰܝ̈ܳܐ ܘܐܶܢ ܥܳܫܶܩ ܠܳܗܿ</l>
                    <l>ܝܰܗܒ ܫܽܘܫܶܦܳܐ ܥܽܘܫܳܩܳܐ ܟܽܠܶܗ </l>
                    <l>ܒܗܶܬ ܨܺܝܪ ܡܰܪܝܰܡ ܕܰܚܬܺܝܡܳܐ ܗܘܳܬ</l>
                    
                </div>
                <div xml:lang="syr" type="section" n="13">
                    <head>13</head>
                    <l>ܩܰܕܶܡ ܡܽܘܫܶܐ ܦܰܪܣܺܝ ܐܶܢܽܘܢ </l>
                    <l>ܟܡܳܐ ܥܳܫܽܘܩܺܝ݀̈ܢ ܕܟܰܕ ܫܽܘܫ̈ܶܦܶܐ </l>
                    <l>ܕܰܒܬܽܘ̈ܠܳܬܳܐ ܨܶܝܕ ܐܢܶܫ̈ܰܝܗܽܘܢ </l>
                    <l>ܩܰܛܪܶܓܘ ܐܶܢܶܝ̈ܢ ܘܰܩܛܰܠܘ ܐܶܢܶܝ̈ܢ </l>
                    <l>ܟܡܳܐ ܟܰܝ ܥܰܫܩܽܘܗܿ ܠܐܶܡܶܗ ܕܰܒܪܳܐ </l>
                    
                </div>
                <div xml:lang="syr" type="section" n="14">
                    <head>14</head>
                    <l>ܒܡܰܝ̈ܳܐ ܒܚܪ̈ܶܐ ܘܰܒܫܽܘܫ̈ܶܦܶܐ </l>
                    <l>ܕܳܪܶܫ ܐܶܢܽܘܢ ܕܡܳܐ ܕܐܶܬܳܐ ܠܶܗ </l>
                    <l>ܡܳܪܶܐ ܒ̈ܰܛܢܶܐ ܘܰܥܫܩܽܘܗܿ ܠܟܰܪܣܳܐ </l>
                    <l>ܗܳܝ ܕܰܫܪܳܐ ܒܳܗܿ ܒܬܽܘ̈ܠܶܐ ܕܟܰܝ̈ܳܐ </l>
                    <l>ܕܒܐܰܦܰܝ̈ ܒܰܛܢܳܗܿ ܢܦܺܝܣܽܘܢ ܥܠܰܘܗܝ</l>
                    
                </div>
                <div xml:lang="syr" type="section" n="15">
                    <head>15</head>
                    <l>ܐܶܢܗܽܘ ܗܳܟܺܝܠ ܕܐܰܢܬܰܬ ܓܰܒܪܳܐ </l>
                    <l>ܡܶܢ ܨܶܝܕ ܣܰܝܦܳܐ ܒܬܽܘ̈ܠܶܐ ܕܰܢܦܰܩܘ </l>
                    <l>ܗܶܢܽܘܢ ܦܰܪܩܽܘܗܿ ܛܰܪ ܘܐܶܬܢܰܛܰܪ</l>
                    <l>ܚܰܟܺܝܡ̈ܳܬܳܐ ܙܰܝܢܰܐ ܗ̱ܘ ܕܐܶܢ ܚܳܒ</l>
                    <l>ܗܽܘ ܥܰܡ ܡܳܪܶܗ ܗܳܦܶܟ ܡܩܰܪܶܒ</l>
                    
                </div>
                <div xml:lang="syr" type="section" n="16">
                    <head>16</head>
                    <l>ܕܛܳܡܶܡ ܗܘܳܐ ܕܶܝܢ ܪܶܓܰܬ ܦܰܓܪܶܗ </l>
                    <l>ܗܰܘ ܐܶܠܺܝܳܐ ܡܶܛܪܳܐ ܟܠܳܐ ܗܘܳܐ </l>
                    <l>ܡܶܢ ܓܰܝܳܪ̈ܶܐ ܕܰܚܣܰܠ ܦܰܓܪܶܗ</l>
                    <l>ܛܰܠܳܐ ܚܣܰܠ ܗܘܳܐ ܡܶܢ ܙܰܢܳܝ̈ܶܐ </l>
                    <l>ܕܰܫܪܰܘ ܘܫܰܡܰܪܘ ܡܰܒ̈ܽܘܥܰܝܗܽܘܢ </l>
                    
                </div>
                <div xml:lang="syr" type="section" n="17">
                    <head>17</head>
                    <l>ܕܳܠܐ ܫܶܠܛܰܬ ܒܶܗ ܢܽܘܪܳܐ ܟܣܺܝܬܳܐ </l>
                    <l>ܕܪܶܓܰܬ ܦܰܓܪܳܐ ܐܶܫܬܰܡܥܰܬ ܠܶܗ </l>
                    <l>ܢܽܘܪܳܐ ܕܪܰܘܡܳܐ ܘܕܰܙܟܳܐ ܒܐܰܪܥܳܐ </l>
                    <l>ܪܶܓܰܬ ܒܶܣܪܳܐ ܣܠܶܩ ܠܶܗ ܠܐܰܝܟܳܐ </l>
                    <l>ܕܫܰܪܝܳܐ ܘܫܰܠܝܳܐ ܩܰܕܺܝܫܽܘܬܳܐ </l>
                    
                </div>
                <div xml:lang="syr" type="section" n="18">
                    <head>18</head>
                    <l>ܐܳܦ ܐܶܠܺܝܫܰܥ ܕܐܰܡܺܝܬ ܦܰܓܪܶܗ</l>
                    <l>ܐܰܚܺܝ ܡܺܝܬܳܐ ܚܰܝܰܬ ܡܳܝܽܘܬܽܘܬܳܐ </l>
                    <l>ܗܳܝ ܕܰܟܝܳܢܳܐ ܒܩܰܕܺܝܫܽܘܬܳܐ </l>
                    <l>ܕܠܳܐ ܒܰܟܝܳܢܳܐ ܐܰܚܺܝ ܫܰܒܪܳܐ </l>
                    <l>ܕܨܰܠܶܠ ܢܰܦܫܶܗ ܐܰܝܟ ܕܰܚܣܺܝܠܳܐ </l>
                    
                </div>
                <div xml:lang="syr" type="section" n="19">
                    <head>19</head>
                    <l>ܡܽܘܫܶܐ ܕܦܰܠܶܓ ܘܰܦܪܰܫ ܢܰܦܫܶܗ</l>
                    <l>ܡܶܢ ܒܰܪܬ ܙܰܘܓܶܗ ܦܰܠܓܶܗ ܠܝܰܡܳܐ </l>
                    <l>ܩܕܳܡ ܙܳܢܺܝܬܳܐ ܨܳܦܽܘܪܳܐ ܢܶܛܪܰܬ </l>
                    <l>ܩܰܕܺܝܫܽܘܬܳܐ ܟܰܕ ܒܰܪܬ ܟܽܘܡܪ̈ܶܐ ܗܺܝ</l>
                    <l>ܒܥܶܓܠܳܐ ܓܳܪܰܬ ܒܰܪܬ ܐܰܒܪܳܗܳܡ</l>
                    
                </div>
            </div>
        </body>
    </text>
</TEI>

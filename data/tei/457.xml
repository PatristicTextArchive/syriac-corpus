<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8942">Discourse 66</title>
                <title xml:lang="en" level="s" ref="http://syriaca.org/work/8876">Ascetic Discourses, Part 1</title>
                <title level="s">Digital Syriac Corpus</title>
                <author ref="http://syriaca.org/person/550">Isaac of Nineveh</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">Paulus Bedjan</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"/>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/457</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>
                    
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
                        <editor>
                            <forename>Paulus</forename>
                            <surname>Bedjan</surname>
                        </editor>
                        <title level="m">Mar Isaacus Ninivita. De perfectione religiosa.</title>
                        <idno type="URI"/>
                        <idno type="zotero">1102</idno>
                        <imprint>
                            <pubPlace>Paris/Leipzig</pubPlace>
                            <publisher>Otto Harrassowitz</publisher>
                            <date>1909</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc status="UncorrectedTranscription"> 
            <change when="2019-03-05" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>
            <div type="rubric" xml:lang="syr">
                <pb n="465"/>
                <l>ܐܸܓܲܪܬܵܐ ܕܫܲܕܲܪ ܠܚܲܒܿܝܼܒܹܗ: ܘܡܵܘܕܲܥ ܒܵܗ̇ ܡܸܕܸܡ ܡܸܕܸܡ</l>
                <l>ܥܲܠ ܐ̄ܪܵܙܵܐ ܕܫܸܠܝܵܐ. ܘܕܲܐܝܟܲܢ ܤܲܓܝܼ̈ܐܹܐ ܡܲܗܡܹܝܢ: ܡܸܛܠ ܕܠܵܐ</l>
                <l>ܡܦܵܤܝܼܢ ܒܦܘܼܠܚܵܢܵܐ ܗܵܢܵܐ ܬܡܝܼܗܵܐ. ܘܤܘܿܓܼܐܗܘܿܢ ܐܲܝܟܼ</l>
                <l>ܕܒܲܥܝܵܕܼܐ ܐܲܚܝܼܕܼܝܼܢ ܡܵܘܬܿܒܼܵܐ ܕܩܸܠܵܝܬܼܵܐ: ܡܸܛܠ ܝܘܼܒܵܠܵܐ ܕܪܵܕܹܐ</l>
                <l>ܒܹܝܬܼ ܕܲܚܪܵܝܹܐ. ܥܲܡ ܟܘܼܢܵܫܵܐ ܕܦܵܤܝܼ̈ܩܵܬܼܵܐ: ܕܚܵܫܲܚ ܠܥܸܢܝܵܢܵܐ</l>
                <l>ܕܲܒܼܫܸܠܝܵܐ. ܤܘ.</l>
                
            </div>
            <div type="body" xml:lang="syr">
                <l>ܡܸܛܠ ܐܵܚܝ: ܕܐܲܟܸܦܬܲܢܝ ܘܵܠܝܼܬܼܵܐ ܕܐܸܫܠܘܿܚ ܠܵܟܼ ܥܲܠ</l>
                <l>ܐܲܝܠܹܝܢ ܕܐܵܠ̈ܨܵܢ: ܡܵܘܕܲܥ ܐ̄ܢܵܐ ܠܚܘܼܒܵܟܼ ܒܝܲܕܼ ܟܬܝܼ̈ܒܼܵܬܼܝ: ܐܲܝܟܼ</l>
                <l>ܫܘܼܘܕܵܝܵܐ ܕܲܗܘ̤ܵܐ ܠܲܢ ܠܘܵܬܼܵܟܼ. ܒܕܸܐܫ̇ܟܲܚܬܵܟܼ ܓܹܝܪ: ܕܒܼܚܲܬܝܼܬܼܘܼܬܼܵܐ</l>
                <l>ܕܕܼܘܼܒܵܪܹ̈ܐ ܤܝܼܡܵܐ ܠܵܟܼ ܠܡܸܪܕܵܐ ܒܡܵܘܬܿܒܼܵܐ ܕܲܒܼܫܸܠܝܵܐ: ܘܐܵܦ ܐܸܢܵܐ</l>
                <l>ܐܲܝܠܹܝܢ ܕܫܸܡ̇ܥܹܬܼ ܡ̣ܢ ܦܵܪ̈ܘܿܫܹܐ ܥܲܠ ܦܘܼܠܚܵܢܵܐ ܗܵܢܵܐ: ܟܲܕܼ ܫܵܩܹ̇ܠ</l>
                <l>ܐ̄ܢܵܐ ܪܸܥܝܵܢܵܐ ܟܢܝܼܫܵܐ ܕܡܸܠܲܝ̈ܗܘܿܢ: ܥܲܡ ܢܸܤ̈ܝܵܢܹܐ ܩܲܪ̈ܝܼܒܹܐ ܕܲܒܼܗܘܿܢ</l>
                <l>ܒܤܘܼܥܪ̈ܵܢܹܐ: ܠܥܘܼܗܕܵܢܵܟܼ ܪܵܫܹ̇ܡ ܐ̄ܢܵܐ ܒܲܦܫܝܼܛܘܼܬܼܵܐ ܕܡܸܠܬܼܵܐ. ܟܲܕܼ</l>
                <l>ܐܵܦ ܐܲܢ̄ܬܿ ܡܥܲܕܲܪ ܐܲܢ̄ܬܿ ܩܢܘܿܡܵܟܼ ܡ̣ܢ ܥܸܢܝܵܢܵܗ̇ ܕܐܸܓܲܪܬܵܐ</l>
                <l>ܒܲܚܦܝܼܛܘܼܬܼܵܐ ܕܲܫܟܼܝܼܚܵܐ ܒܵܟܼ: ܒܗܵܝ̇ ܕܲܒܼܒܼܘܼܝܵܢܵܐ ܕܚܸܟܼܡܬܼܵܐ ܡܸܬܼܩܲܪܲܒܼ</l>
                <l>ܐܲܢ̄ܬܿ: ܠܩܸܪܝܵܢܵܐ ܕܡܸܠܹ̈ܐ ܡܤܲܝ̈ܟܼܵܬܐ ܕܐܸܓܲܪܬܲܢ ܗܵܕܹܐ: ܠܒܲܪ ܡ̣ܢ</l>
                <l>ܪܸܕܝܵܐ ܕܲܥܝܵܕܼܵܐ. ܘܐܲܝܟܼ ܢܘܼܗܵܪܵܐ ܡܸܕܸܡ ܫܵܩܹ̇ܠ ܐܲܢ̄ܬܿ ܠܗܹܝܢ: ܠܘܵܬܼ</l>
                <l>ܫܲܪܟܵܐ ܕܩܸܪܝܵܢܵܐ: ܡܸܛܠ ܤܘܼ̈ܟܵܠܹܐ ܤܒܼܝܼ̈ܤܹܐ ܘܚܲܝܠܵܐ ܕܲܛܡܝܼܪ</l>
                <l>ܒܗܹܝܢ. ܪܵܘܪܒܼܵܐܝܼܬܼ ܓܹܝܪ: ܡܸܬܼܚܲܝܲܠ ܡܲܕܥܵܐ ܒܩܸܪ̈ܝܵܢܹܐ ܕܐܲܝܟܼ</l>
                <l>ܗܵܠܹܝܢ. ܘܫܵܩܹ̇ܠ ܡܸܢܗܘܿܢ ܙܲܝܢܵܐ ܠܘܼܩܒܲܠ ܦܸܗܝܵܐ ܕܚܘܼ̈ܫܵܒܹܐ:</l>
                <l></l>
                <pb n="466"/>
                <l></l>
                <l>ܘܠܘܼܩܒܲܠ ܩܘܼܛܵܥܵܐ ܕܲܡܥܵܕܼ ܠܡܸܗܘܵܐ: ܡ̣ܢ ܩܲܫܝܘܼܬܼܵܐ ܕܥܲܡ̈ܠܹܐ:</l>
                <l>ܘܛܵܘܪܵܐ ܡܬܼܝܼܚܵܐ ܕܲܒܼܫܸܠܝܵܐ. ܘܫܵܕܹܐ ܠܒܸܤܬܿܤܪܹܗ ܠܥܵܠܡܵܐ ܒܨܸܦܬܵܐ</l>
                <l>ܕܤܘܼܥܪ̈ܵܢܵܘܗܝ: ܒܝܲܕܼܸ ܫܘܼܠܗܵܒܼܵܐ ܕܡܸܬܼܥܲܛܲܦ ܡ̣ܢ ܐܲܝܠܹܝܢ</l>
                <l>ܕܦܵܓܲܥ ܒܗܹܝܢ: ܐܲܝܟܼ ܢܝܼܫܵܐ ܕܤܝܼܡ ܠܲܢ ܒܐܸܓܲܪܬܵܐ ܗܵܕܹܐ. ܕܡܵܢܵܐ</l>
                <l>ܐܝܼܬܼܵܘܗܝ ܡܵܘܬܿܒܼܵܐ ܘܦܘܼܠܚܵܢܵܐ ܕܫܸܠܝܵܐ: ܘܐܲܝܠܹܝܢ ܐ̄ܪ̈ܵܙܹܐ ܛܡܝܼܸܪܝܼܢ</l>
                <l>ܒܹܗ ܒܕܼܘܼܒܵܪܵܐ ܗܵܢܵܐ ܕܡ̣ܢ ܤܲܓܝܼ̈ܐܹܐ ܟܤܹܝܢ: ܘܒܼܵܬܲܪ ܐܲܝܠܹܝܢ ܫܟܼܵܚ̈ܬܼܵܐ</l>
                <l>ܪܵܗ̇ܛܝܼܢ ܟܲܫܝܼܪܹ̈ܐ ܠܡܲܕܼܪܵܟܼܘܼ ܒܫܸܠܝܵܐ. ܘܡܸܛܠ ܡܵܢܵܐ ܡܲܤܠܹܝܢ</l>
                <l>ܙܲܕܝܼܩܘܼܬܼܵܐ ܕܒܹܝܬܼ ܒܢܲܝ̈ܢܵܫܵܐ ܡܸܬܼܦܲܠܚܵܐ: ܘܥܵܪܩܝܼܢ ܡ̣ܢ ܚܙܵܬܼܵܐ</l>
                <l>ܕܥܵܠܡܵܐ: ܘܓܼܵܒܹ̇ܝܢ ܐܘܼ̈ܠܨܵܢܹܐ ܘܐܵܓܼܘܿܢܹ̈ܐ ܕܲܒܼܡܵܘܬܿܒܼܵܐ ܫܲܠܝܵܐ</l>
                <l>ܘܲܠܚܘܿܕܵܝܵܐ. ܕܡ̣ܢ ܤܘܼܟܵܠܗܹܝܢ ܘܒܲܐܝܠܹܝܢ ܕܦܵܓܼܥ̇ܝܼܢ ܒܐܸܓܲܪܬܵܐ</l>
                <l>ܗܵܕܹܐ: ܛܘܼܒܼܵܐ ܝܵܗ̇ܒܝܼܢ  ܠܝܼܚܝܼ̈ܕܵܝܹܐ: ܐܲܝܠܹܝܢ ܕܡܲܦܩܝܼܢ ܚܲܝܲܝ̈ܗܘܿܢ</l>
                <l>ܕܗܵܢܵܐ ܥܵܠܡܵܐ ܒܡܵܘܬܿܒܼܵܐ ܟܢܝܼܫܵܐ ܕܥܲܡ ܢܲܦܫܗܘܿܢ. ܕܐܲܝܠܹܝܢ</l>
                <l>ܕܲܒܼܗܵܠܹܝܢ ܠܵܐ ܐܲܪܓܸܫ̣ܘ: ܝܲܬܝܼܪܬܵܐ ܗ̣̄ܝ ܠܗܘܿܢ ܡܲܪܬܿܝܵܢܘܼܬܼܵܐ ܕܥܲܡ</l>
                <l>ܙܘܼܗܵܪܹ̈ܐ ܟܠܗܘܿܢ ܥܲܠ ܛܘܼ̈ܟܵܤܹܐ ܕܲܒܼܫܸܠܝܵܐ. ܗܵܪܟܵܐ ܕܹܝܢ: ܐܲܝܟܼ</l>
                <l>ܕܲܠܘܵܬܼ ܚܲܟܿܝܼ̈ܡܹܐ ܟܵܬܹ̇ܒܼ ܐ̄ܢܵܐ. ܘܡܵܠܹ̇ܟܼ ܐ̄ܢܵܐ: ܒܚܘܼܒܵܐ.</l>
                <l>ܐܸܢ ܒܵܥܹ̇ܐ ܐܲܢ̄ܬܿ ܠܡܸܫܟܵܚܘܼ ܚܲܝܹ̈ܐ ܠܵܐ ܡܸܬܼܚܲܒܿܠܵܢܹ̈ܐ ܒܲܙܥܘܿܪܘܼܬܼܵܐ</l>
                <l>ܕܝܵܘ̈ܡܵܬܼܵܟܼ ܐܘܿ ܐܲܚܵܐ: ܡܲܥܲܠܬܵܟܼ ܕܲܠܫܸܠܝܵܐ: ܒܦܘܼܪܫܵܢܵܐ ܬܸܗܘܸܐ.</l>
                <l>[ܕ]ܬܸܫܟܲܚ: ܝܘܼܬܼܪܵܢܵܐ ܕܡܸܤܬܲܟܸܐ ܠܚܲܟܝܼ̈ܡܹܐ ܒܕܼܘܼܒܵܪܹ̈ܐ ܕܫܲܠܝܘܼܬܼܵܐ.</l>
                <l>ܘܥܲܩܸܒܼ ܥܲܠ ܦܘܼܠܚܵܢܹܗ: ܘܠܵܐ ܬܸܪܗܲܛ ܥܲܠ ܫܡܵܐ. ܘܥܘܿܠ:</l>
                <l>ܘܥܲܡܸܩ: ܘܐܲܚܨܸܦ: ܘܝܼܠܲܦ: ܘܲܩܢܝܼ: ܘܐܸܬܼܢܲܦܲܩ ܒܟܼܠܗܘܿܢ</l>
                <l>ܦܘܼܪ̈ܫܵܢܹܐ ܬܡܝܼ̈ܗܹܐ ܘܚܹܐܪ̈ܵܝܹܐ ܕܲܙܢܲܝ̈ ܦܘܼܠܚܵܢܵܐ ܕܲܒܼܫܸܠܝܵܐ. ܕܬܲܕܪܸܟܼ:</l>
                <l>ܥܲܡ ܟܠܗܘܿܢ ܩܲܕܝܼ̈ܫܹܐ: ܡܵܢܵܘ ܪܵܘܡܵܐ ܘܥܘܼܡܩܵܐ ܘܐܘܼܪܟܵܐ ܘܲܦܬܼܵܝܵܐ</l>
                <l></l>
                <pb n="467"/>
                <l></l>
                <l>ܕܕܼܘܼܒܵܪܵܐ ܗܵܢܵܐ ܠܵܐ ܡܸܤܬܲܝܟܼܵܢܵܐ: ܡܸܛܠ ܠܵܐ ܡܤܲܝܟܼܘܼܬܼܵܐ</l>
                <l>ܕܥܘܼܬܼܪܵܐ ܗܵܘ̇ ܕܲܠܩܸܢܝܵܢܹܗ ܡܸܬܼܚܲܦܛܝܼܢ ܬܲܓܵܪ̈ܵܘܗܝ. ܘܠܵܐ</l>
                <l>ܬܢܘܼܚ: ܥܕܲܡܵܐ ܕܬܸܬܼܢܲܦܲܩ ܒܟܼܠܗܘܿܢ ܫܒܼܝܼ̈ܠܹܐ ܕܦܘܼܠܚܵܢܵܘ̈ܗܝ.</l>
                <l>ܠܟܼܠ ܤܘܼܥܪܵܢ ܕܲܒܼܢܲܝ̈ܢܵܫܵܐ ܠܫܘܼܪܵܝ ܡܸܤܬܲܥܪܵܢܘܼܬܹܗ: ܚܘܼܫܵܚܵܐ</l>
                <l>ܡܸܕܸܡ ܕܡܸܤܬܲܟܸܐ ܡ̣ܢ ܗܘܵܝܹܗ ܕܤܘܼܥܪܵܢܵܐ: ܡܙܝܼܥ ܠܕܲܥܝܵܢܵܐ</l>
                <l>ܠܘܵܬܼ ܤܝܵܡܵܐ ܕܫܲܬܼܐܸܤܬܼܵܗ̇ ܕܲܨܒܼܘܼܬܼܵܐ. ܘܢܝܼܫܹܗ ܕܗܵܢܵܐ: ܡܓܲܒܲܪ</l>
                <l>ܠܪܸܥܝܵܢܵܐ: ܠܡܸܟܥܲܢ ܥܲܤ̈ܩܵܬܼܵܐ ܕܒܹܗ. ܘܒܼܘܼܝܵܐܵܐ ܡܸܕܸܡ ܢܵܤܹ̇ܒܼ</l>
                <l>ܡܸܢܹܗ ܒܚܵܘܪܵܐ ܕܲܠܘܵܬܹܗ. ܘܐܲܝܟܼ ܐܵܚ̇ܘܿܕܼܵܐ ܡܸܕܸܡ ܐܵܚܹ̇ܕܼ ܠܗܵܘܢܵܐ:</l>
                <l>ܥܕܲܡܵܐ ܠܫܘܼܟܼܠܵܠܹܐ ܕܤܘܼܥܪܵܢܵܐ. ܗܵܟܲܢܵܐ ܘܐܵܦ ܠܦܘܼܠܚܵܢܵܐ ܝܲܩܝܼܪܵܐ</l>
                <l>ܕܫܸܠܝܵܐ ܠܡܹܐܢܵܐ ܕܐ̄ܪ̈ܵܙܹܐ: ܐܝܼܬܼ ܠܦܵܪ̈ܘܿܫܹܐ ܢܝܼܫܵܐ: ܕܲܠܘܵܬܹܗ ܚܵܐܲܪ</l>
                <l>ܪܸܥܝܵܢܵܐ ܡ̣ܢ ܕܟܲܕܼ ܪܵܡܹܐ ܕܘܼ̈ܡܤܹܐ ܩܲܕܼܡܵܝܹ̈ܐ: ܥܕܲܡܵܐ ܠܤܵܟܹܗ</l>
                <l>ܕܒܸܢܝܵܢܵܐ. ܘܲܒܼܟܼܠܗܘܿܢ ܥܲܡܠܵܘ̈ܗܝ ܢܲܓܝܼܪܹ̈ܐ ܘܥܲܤܩܹ̈ܐ: ܐܲܝܟܼ ܥܲܝ̈ܢܹܐ</l>
                <l>ܕܩܘܼܒܲܪܢܹܝܛܵܐ ܕܚܵܪ̈ܵܢ ܒܟܼܵܘ̈ܟܿܒܹܐ: ܗܵܟܲܢܵܐ ܡܲܨܸܕܼ ܚܝܵܪܹܗ ܓܵܘܝܵܐ</l>
                <l>ܕܝܼܚܼܕܼܵܝܵܐ ܒܟܼܠܹܗ ܪܲܗܛܵܐ ܕܡܲܪܕܝܼܬܹܗ: ܒܢܝܼܫܵܐ ܗܵܘ̇ ܕܲܢܤܲܒܼ</l>
                <l>ܒܪܸܥܝܵܢܹܗ: ܒܝܵܘܡܵܐ ܩܲܕܼܡܵܝܵܐ ܕܝܲܗܼ̄ܒܼ ܢܲܦܫܹܗ ܠܡܸܪܕܵܐ ܒܝܲܡܵܐ</l>
                <l>ܥܲܤܩܵܐ ܕܫܲܠܝܘܼܬܼܵܐ: ܥܕܲܡܵܐ ܕܢܸܫܟܲܚ ܠܡܲܪܓܵܢܝܼܬܼܵܐ ܗܵܝ̇ ܕܡܸܛܠܵܬܼܵܗ̇</l>
                <l>ܫܲܡܲܪ ܢܲܦܫܹܗ ܒܲܬܼܗܘܿܡܵܘ̈ܗܝ ܠܵܐ ܡܸܬܼܓܲܫ̈ܫܵܢܹܐ ܕܝܲܡܵܐ. ܘܚܵܘܪܵܐ</l>
                <l>ܕܤܘܼܟܵܝܹܗ: ܡܲܩܸܠ ܥܠܵܘܗܝ ܠܟܼܠܹܗ ܝܘܼܩܪܵܐ ܕܦܘܼܪܠܚܵܢܵܐ:</l>
                <l>ܘܥܘܼܤܵܩܹ̈ܐ ܡܲܠܝܼ̈ܚ ܩܹܘܲܢܕܹܝܢܘܿܣ ܕܒܹܗ ܦܵܓܼܥ̇ܝܼܢ ܒܡܲܪܕܝܼܬܹܗ.</l>
                <l>ܘܐܲܝܢܵܐ ܕܲܒܼܫܘܼܪܵܝ ܕܲܒܼܫܼܪܵܝ ܡܲܥܲܠܬܹܗ ܕܲܠܫܸܠܝܵܐ: ܢܝܼܫܵܐ ܗܵܢܵܐ ܠܵܐ ܢܤܝܼܡ</l>
                <l>ܠܹܗ ܠܚܘܼܫܵܚܵܐ ܕܡ̣ܢ ܦܘܼܠܚܵܢܹܗ: ܐܸܠܵܐ ܒܫܸܓܼܡܵܐ ܥܵܡܹ̇ܠ ܐܲܝܟܼ ܐ̄ܢܵܫ</l>
                <l>ܕܠܵܐܐܲܪ ܟܵܬܹ̇ܫ: ܗܵܢܵܐ: ܠܵܐ ܡܸܡܬܼܘܿܡ ܡܲܡܸܕܼ ܡ̣ܢ ܪܘܼܚܵܐ</l>
                <l></l>
                <pb n="468"/>
                <l></l>
                <l>ܕܩܘܼܛܵܢܵܐ ܒܟܼܠܗܘܿܢ ܚܲܝܵܘ̈ܗܝ. ܘܲܚܕܼܵܐ ܡ̣ܢ ܬܲܪܬܹܝܢ ܓܵܕܼܫܵܐ ܠܹܗ:</l>
                <l>ܕܐܵܘ ܟܲܕܼ ܠܵܐ ܡܚܲܡܤܸܢ ܠܝܘܼܩܪܵܐ ܠܵܐ ܡܸܤܬܲܝܒܿܪܵܢܵܐ: ܡܸܙܕܟܸܐ</l>
                <l>ܘܢܵܦܹ̇ܩ ܡ̣ܢ ܫܸܠܝܵܐ ܠܲܓܼܡܵܪ. ܐܵܘ ܐܸܢ ܡܥܲܙܸܐ ܒܹܗ: ܒܹܝܬܼ ܐܲܤܝܼܪܹ̈ܐ</l>
                <l>ܗܵܘ̇ܝܵܐ ܩܸܠܵܝܬܹܗ ܕܡܸܬܿܛܲܓܲܢ ܒܵܗ̇: ܕܒܲܕܼܠܵܐ ܝܵܕܲܥ̇ ܕܲܢܤܲܟܸܐ</l>
                <l>ܠܒܼܘܼܝܵܐܵܐ ܕܡܸܬܼܝܼܠܸܕܼ ܡ̣ܢ ܦܘܼܠܚܵܢܵܐ ܕܲܒܼܫܸܠܝܵܐ: ܒܲܕܼܓܼܘܿܢ ܐܵܦܠܵܐ</l>
                <l>ܕܢܸܫܐܲܠ ܒܟܹܐܒܼܵܐ ܕܠܸܒܵܐ ܘܢܸܒܼܥܸܐ ܒܚܲܫܵܐ ܕܲܨܠܘܿܬܼܵܐ: ܘܢܸܤܘܲܚ</l>
                <l>ܠܗܹܝܢ ܡܸܫܟܲܚ: ܠܐܲܝܠܹܝܢ ܕܐܲܒܼ̈ܗܲܝܢ ܡܲܠܝܼܝ̈ ܪ̈ܲܚܡܹܐ ܪ̈ܵܚܡܲܝ ܒܢܲܝ̈ܗܘܿܢ:</l>
                <l>ܫܒܲܩ̣ܘ ܠܲܢ ܫܘܼܘ̈ܕܵܥܹܐ ܒܲܟܼܬܼܵܒܹ̈ܐ ܠܲܫܟܼܵܚܬܼܵܐ ܕܚܲܝܲܝ̈ܢ܀</l>
                <l>ܚܲܕܼ ܓܹܝܪ ܐܸܡ݂ܲܪ: ܕܐܸܢܵܐ ܝܘܼܬܼܪܵܢܵܐ ܕܡ̣ܢ ܫܸܠܝܵܐ ܗܵܢܵܘ ܠܝܼ:</l>
                <l>ܕܟܲܕܼ ܐܲܪܚܸܩ ܠܝܼ ܡ̣ܢ ܡܲܫܪܝܼܬܼܵܐ ܕܒܼܵܗ̇ ܡܝܲܬܲܒܼ ܐ̄ܢܵܐ: ܢܸܤܬܲܦܲܩ</l>
                <l>ܡܲܕܲܥܝ ܡ̣ܢ ܥܘܼܬܵܕܼܵܘ̈ܗܝ ܕܲܩܪܵܒܼܵܐ: ܘܢܸܬܦܢܸܐ ܥܲܠ ܦܘܼܠܚܵܢܵܐ</l>
                <l>ܕܲܡܝܲܬܲܪ܀ ܐ̄ܚܪܹܢܵܐ. ܫܸܠܝܵܐ: ܥܸܠ̈ܠܵܬܼܵܐ ܕܲܡܚܲܕ̈ܬܼܵܢ ܚܘܼ̈ܫܵܒܹܐ ܦܵܤܹ̇ܩ.</l>
                <l>ܘܲܠܓܼܵܘ ܡ̣ܢ ܫܘܼܪ̈ܵܘܗܝ ܡܲܥܬܸܩ ܘܲܡܦܲܟܲܗ ܠܥܘܼ̈ܗܕܵܢܹܐ</l>
                <l>ܕܡܸܬܼܩܲܕܡܵܢ̈ܘܵܬܼܵܐ. ܘܡܵܐ ܕܲܒܼܠܝܼܘ ܡܠܘܿܐܹ̈ܐ ܥܲܬܿܝܼ̈ܩܹܐ ܡ̣ܢ ܪܸܥܝܵܢܵܐ:</l>
                <l>ܥܲܠ ܟܝܵܢܵܐ ܗܵܦܹ̇ܟܼ ܗܵܘܢܵܐ ܠܬܼܘܼܪܵܨܹܗ܀ ܐ̄ܚܪܹܢܵܐ. ܐܸܠܵܐ ܠܫܸܠܝܵܐ</l>
                <l>ܡܸܛܠܗܵܕܹܐ ܪܵܗܹ̇ܛ ܐ̄ܢܵܐ: ܐܲܝܟܼ ܕܢܸܬܼܚܲܠܘܿܢ ܒܠܹܒܿܝ ܦܸܬܼܓܼܵܡܹ̈ܐ</l>
                <l>ܕܩܸܪܝܵܢܵܐ ܘܲܨܠܘܿܬܼܵܐ. ܘܟܲܕܼ ܒܗܲܢܝܼܐܘܼܬܼܵܐ ܕܤܘܼ̈ܟܵܠܲܝܗܘܿܢ ܢܸܫܬܲܬܲܩ</l>
                <l>ܠܸܫܵܢܝ: ܐܲܝܟܼ ܕܲܒܼܫܸܢܬܼܵܐ ܡܸܕܸܡ ܐܸܦܸܠ ܠܝܼ ܒܲܩܦܝܼܤܘܼܬܼܵܐ ܕܪܼ̈ܓܼܫܲܝ</l>
                <l>ܥܲܡ ܙܵܘ̈ܥܲܝ. ܘܟܲܕܼ ܬܘܼܒܼ ܒܲܢܓܝܼܪܘܼܬܼܵܐ ܕܒܹܗ ܒܫܸܠܝܵܐ: ܢܸܫܬܲܝܲܢ</l>
                <l>ܠܹܒܿܝ ܡ̣ܢ ܫܓܼܝܼܫܘܼܬܼܵܐ ܕܥܘܼ̈ܗܕܵܢܹܐ: ܢܫܲܡܲܪ ܥܠܲܝ ܒܐܲܡܝܼܢܘܼ ܓܲܠܠ̈ܐ</l>
                <l>ܕܚܲܕܼܘܼܬܼܵܐ: ܐܲܝܕܵܐ ܕܡ̣ܢ ܢܸܒܼܗܹ̈ܐ ܕܲܠܓܼܵܘ ܕܠܵܐ ܤܘܼܟܵܝ ܓܵܚ̇ܝܼܢ</l>
                <l></l>
                <pb n="469"/>
                <l></l>
                <l>ܡܸܢܫܹܠܝ ܠܒܼܘܼܤܵܡܹܗ ܕܠܹܒܿܝ. ܗܵܠܹܝܢ ܕܟܲܕܼ ܒܲܤܦܝܼܢ̄ܬܵܗ̇ ܕܢܲܦܫܝ</l>
                <l>ܢܸܬܿܛܪܘܿܢ: ܢܛܲܒܿܥܘܼܢܵܗ̇ ܡ̣ܢ ܪܸ̈ܬܼܡܲܝ ܥܵܠܡܵܐ ܘܡ̣ܢ ܚܲܝܹ̈ܐ ܕܒܸܤܪܵܐ:</l>
                <l>ܒܲܬܼܗܘܿܡܹ̈ܐ ܬܲܚܬܵܝܹ̈ܐ ܕܫܲܠܝܘܼܬܼܵܐ ܕܒܲܐܠܵܗܵܐ܀ ܐ̄ܚܪܹܢܵܐ. ܡܘܼ̈ܫܚܵܬܼܵܐ</l>
                <l>ܕܟܲܤ̈ܝܵܬܼܵܟܼ: ܡ̣ܢ ܦܘܼܪ̈ܫܵܢܹܐ ܕܙܵܘܥܲܝ̈ܟ ܬܸܤܬܲܟܲܠ. ܕܐܲܡܝܼܢܘܼܬܼܵܐ</l>
                <l>ܐܵܡܲ݁ܪ ܐ̄ܢܵܐ: ܠܵܘ ܠܐܲܝܠܹܝܢ ܕܓܸܕܼܫܵܐ ܡܙܝܼܥ: ܘܥܸܕܵܢܵܐ ܡܲܥܒܲܪ</l>
                <l>ܠܗܘܿܢ. ܠܲܝܬܿ ܠܒܼܝܼܫ ܒܸܤܪܵܐ: ܕܐܵܪܚܵܐ ܠܵܐ ܥܵܪܹܨ ܒܒܲܝܬܹܗ: ܡ̣ܢ</l>
                <l>ܬܪ̈ܲܝܗܘܿܢ ܫܘܼܚ̈ܠܵܦܹܐ ܕܛܵܒܼ̈ܬܼܵܐ ܘܲܕܼܒܼܝܼ̈ܫܵܬܼܵܐ. ܐܸܢ ܡܲܢ ܟܲܫܝܼܪܵܐ ܗ̄ܘ̣:</l>
                <l>ܒܗܵܠܹܝܢ ܕܲܒܼܨܝܼܪܘܼܬܼܵܐ. ܡܸܛܠ ܟܝܵܢܵܐ ܟܹܝܬܼ: ܐܲܒܼ̈ܗܵܬܼܵܐ ܕܝܲܠܕܹ̈ܐ. ܘܐܸܢ</l>
                <l>ܬܘܼܒܼ ܡܲܤܡܝܵܢܵܐ ܗ̄ܘ̣: ܒܗܵܢܹܝܢ ܕܲܡܥܲܠܝܘܼܬܼܵܐ. ܡܸܛܠ ܚܡܝܼܸܪܵܐ</l>
                <l>ܗܵܘ̇ ܕܛܲܝܒܿܘܼܬܼܵܐ ܕܐܲܪܡܝܼ ܒܲܟܼܝܵܢܲܢ: ܡܸܛܠ ܗܵܘ̇ ܕܐܸܬܿܛܲܗܲܡ</l>
                <l>ܒܛܘܿܗܡܵܐ ܕܡܲܠܟܘܼܬܼܵܐ ܥܸܠܵܝܬܼܵܐ܀ ܐ̄ܚܪܹܢܵܐ. ܓܒܼܝܼ ܠܵܟܼ ܦܘܼܠܚܵܢܵܐ</l>
                <l>ܡܒܲܤܡܵܢܵܐ ܫܲܗܪܵܐ ܐܲܡܝܼܢܵܐ ܕܠܲܝ̈ܠܵܘܵܬܼܵܐ: ܕܒܹܗ ܫܠܲܚ̣ܘ ܟܠܗܘܿܢ</l>
                <l>ܐܲܒܼ̈ܗܵܬܼܵܐ ܠܒܲܪܢܵܫܵܐ ܗܵܘ̇ ܥܲܬܝܼܩܵܐ: ܘܐܸܫܬܘܝܼܘ ܠܚܘܼܕܵܬܼܵܐ ܕܡܲܕܿܥܵܐ.</l>
                <l>ܒܗܵܠܹܝܢ ܗ̄ܘ̣ ܥܸܕܵܢܹ̈ܐ ܡܲܪܓܫܵܐ ܢܲܦܫܵܐ ܒܚܲܝܹ̈ܐ ܗܵܢܘܿܢ ܠܵܐ ܡܵܝ̈ܘܿܬܹܐ:</l>
                <l>ܕܲܒܼܡܲܪܓܫܵܢܘܼܬܼܵܗ̇ ܕܲܒܼܗܘܿܢ: ܫܵܠܚܵܐ ܠܒܼܘܼܫܵܐ ܕܚܸܫܟܵܐ: ܘܗܵܘ̇ܝܵܐ</l>
                <l>ܡܩܲܒܿܠܵܢܝܼܬܼܵܐ ܕܫܘܼ̈ܟܵܢܹܐ ܕܪܘܼܚ܀ ܐ̄ܚܪܹܢܵܐ. ܠܵܐ ܡܸܫܟܿܚܵܐ ܕܟܲܕܼ</l>
                <l>ܚܵܙܹ̇ܐ ܒܲܪܢܵܫܵܐ ܦܲܪ̈ܨܘܿܦܹܐ ܤܲܓܝܼ̈ܐܹܐ: ܘܫܵܡܲܥ̇ ܒܢ̈ܵܬܼ ܩܵܠܹ̈ܐ ܡܫܲܚ̈ܠܦܵܬܼܵܐ</l>
                <l>ܕܢܘܼܟܼܪ̈ܵܝܵܢ ܠܗܸܪܓܹܗ ܪܘܼܚܵܢܵܐ: ܘܲܢܡܲܠܸܠ ܘܢܸܬܼܥܢܸܐ ܥܲܡ ܕܐܲܝܟܼ</l>
                <l>ܗܵܠܹܝܢ: ܘܢܸܤܬܦܸܩ ܡܲܕܥܹܗ ܕܲܢܚܘܼܪ ܒܲܩܢܘܿܡܹܗ ܒܟܸܤܝܵܐ:</l>
                <l>ܘܢܸܬܼܥܗܸܕܼ ܚܛܵܗܵܘ̈ܗܝ ܘܢܸܤܬܿܘܿܪ ܡܲܚܫ̈ܒܼܵܬܹܗ: ܘܢܲܨܸܕܼ ܒܐܲܝܠܹܝܢ</l>
                <l>ܕܐܵܬܼ̈ܝܵܢ ܘܢܸܬܼܥܢܸܐ ܒܲܨܠܘܿܬܼܵܐ ܟܤܝܼܬܼܵܐ܀ ܘܬܼܘܼܒܼ. ܕܲܢܟܲܒܸܫ ܐܸܢܘܿܢ</l>
                <l></l>
                <pb n="470"/>
                <l></l>
                <l>ܒܲܪܢܵܫܵܐ ܠܗܵܠܹܝܢ ܪܸ̈ܓܼܫܹܐ ܬܚܹܝܬܼ ܡܫܲܠܛܘܼܬܼܵܐ ܕܢܲܦܫܵܐ: ܒܸܠܥܵܕܼ</l>
                <l>ܡ̣ܢ ܫܸܠܝܵܐ ܘܢܘܼܟܼܪܵܝܘܼܬܼܵܐ ܕܐ̄ܢܵܫܵܐ: ܠܵܐ ܡܸܫܟܿܚܵܐ. ܡܸܛܠ ܕܲܒܼܗܘܿܢ</l>
                <l>ܡܚܲܝܕܼܵܐ ܘܲܡܥܲܪܙܠܵܐ ܩܢܘܿܡܵܐܝܼܬܼ ܢܲܦܫܵܐ ܝܼܕܘܼܥܬܼܵܢܝܼܬܼܵܐ: ܘܥܲܡ</l>
                <l>ܙܵܘܥܲܝ̈ܗܘܿܢ ܡܸܬܼܢܲܬܿܦܵܐ: ܐܸܢ ܠܵܐ ܥܝܼܪܵܐ ܒܲܨܠܘܿܬܼܵܐ ܟܤܝܼܬܼܵܐ. ܘܬܘܼܒܼ.</l>
                <l>ܕܐܲܝܟܲܢܵܐ ܫܵܗܪܵܐ ܒܥܝܼܪܘܼܬܹܗ ܥܲܡ ܨܠܘܿܬܼܵܐ ܘܩܸܪܝܵܢܵܐ: ܡܒܲܤܸܡ</l>
                <l>ܘܲܡܚܲܟܸܐ ܘܡܲܪܘܸܙ ܘܲܡܙܲܗܸܐ ܠܵܗ̇ ܠܢܲܦܫܵܐ: ܗܵܢܘܿܢ ܝܲܬܿܝܼܪܵܐܝܼܬܼ</l>
                <l>ܡܦܵܤܝܼܢ: ܐܲܝܠܹܝܢ ܕܲܒܼܗܘܿܢ ܟ̱ܠܹܗ ܙܲܒܼܢܵܐ ܕܚܲܝܲܝ̈ܗܘܿܢ ܐܸܬܿܕܲܒܲܪܘ</l>
                <l>ܒܵܗ̇ ܒܥܲܢܘܵܝܘܼܬܼܵܐ ܚܲܬܿܝܼܬܿܬܵܐ܀</l>
                <l>ܐܲܢ̄ܬܿ ܕܹܝܢ ܒܲܪܢܵܫܵܐ ܪܵܚܹ̇ܡ ܫܸܠܝܵܐ: ܠܗܵܠܹܝܢ ܪܸ̈ܡܙܹܐ ܡ̣ܢ ܪܸܥܝܵܢܵܐ</l>
                <l>ܕܡܸܠܲܝ̈ܗܘܿܢ ܕܐܲܒܼ̈ܗܵܬܼܵܐ ܤܝܼܡ ܠܩܘܼܒܼܠܵܟܼ ܐܲܝܟܼ ܕܲܠܢܝܼܫܵܐ:</l>
                <l>ܘܲܠܘܲܥܕܵܐ ܕܝܼܠܗܘܿܢ ܬܪܘܿܨ ܪܲܗܛܵܐ ܕܦܘܼܠܚܵܢܵܟܼ. ܘܲܩܕܼܵܡ</l>
                <l>ܟܠܡܸܕܸܡ ܐܸܬܼܚܲܟܲܡ: ܐܲܝܠܹܝܢ ܐܸܢܹܝܢ ܕܝܲܬܿܝܼܪܵܐܝܼܬܼ ܠܵܚ̈ܡܵܢ ܠܢܝܼܫܵܐ</l>
                <l>ܕܦܘܼܠܚܵܢܵܟܼ. ܘܒܸܠܥܵܕܲܝܗܹܝܢ ܕܬܸܬܼܥܲܠܲܡ ܒܝܲܕܼܥܲܬܼ ܩܘܼܫܬܼܵܐ ܠܵܐ</l>
                <l>ܡܸܫܟܲܚ ܐܲܢ̄ܬܿ: ܘܲܒܼܗܹܝܢ ܝܲܬܼܝܼܪ ܐܸܬܼܚܲܦܲܛ ܠܲܡܚܵܘܵܝܘܼ ܚܘܼܡܤܵܢܵܟܼ.</l>
                <l>ܫܸܬܼܩܵܐ: ܐ̄ܪܵܙܵܐ ܗ̄ܘ̣ ܕܥܵܠܡܵܐ ܕܲܥܬܼܝܼܕܼ. ܡܲܡܠܠܵܐ: ܐܘܿܪܓܵܢܘܿܢ</l>
                <l>ܐܝܼܬܼܵܘܗܝ ܕܥܵܠܡܵܐ ܗܵܢܵܐ. ܒܲܪܢܵܫܵܐ ܨܲܝܡܵܐ: ܒܲܟܼܝܵܢܵܐ ܕܪ̈ܘܼܚܵܢܹܐ ܡܢܲܤܸܐ</l>
                <l>ܢܲܦܫܹܗ ܠܲܡܕܲܡܵܝܘܼ. ܡ̣ܢ ܫܸܬܼܩܹܗ ܘܡ̣ܢ ܨܵܘܡܹܗ ܐܲܡܝܼܢܵܐ: ܡܸܬܼܦܪܸܫ</l>
                <l>ܒܲܪܢܵܫܵܐ ܕܐܲܝܡܝܼܢ ܒܦܘܼܠܚܵܢܵܐ ܐܲܠܵܗܵܝܵܐ ܒܟܲܤܝܘܼܬܹܗ. ܒܗܵܠܹܝܢ ܐ̄ܪܵܙܹܐ</l>
                <l>ܡܸܫܬܲܡܠܝܵܐ: ܐܵܦ ܡ̣ܢ ܗܵܢܘܿܢ ܚܲܝ̈ܠܵܘܵܬܼܵܐ ܠܵܐ ܡܸܬܼܚܲܙ̈ܝܵܢܹܐ: ܗܵܝ̇</l>
                <l>ܬܸܫܡܸܫܬܼܵܐ ܡܲܠܝܲܬܼ ܩܘܼܕܼܫܹ̈ܐ ܕܗܵܝ̇ ܐܝܼܬܼܘܼܬܼܵܐ ܡܵܪܲܬܼ ܥܵܠܡܹ̈ܐ܀ ܐܵܦ</l>
                <l>ܐ̄ܢܵܫܝܼܢ ܕܐܸܬܼܦܪܸܫܘ ܒܲܙܒܲܢ ܠܡܸܥܲܠ ܠܓܼܵܘ ܡ̣ܢ ܐ̄ܪ̈ܵܙܹܐ ܐܲܠܵܗܵܝܹ̈ܐ:</l>
                <l></l>
                <pb n="471"/>
                <l></l>
                <l>ܒܗܵܠܹܝܢ ܛܲܒܼ̈ܥܹܐ ܐܸܬܼܪܫܸܡܘ. ܕܡܸܢܗܘܿܢ: ܡܕܲܒܿܪܵܢܘܼܬܼܵܐ ܕܥܲܡܵܐ</l>
                <l>ܥܲܫܝܼܢܵܐ ܐܸܬܼܗܲܝܡܲܢܘ. ܘܡܸܢܗܘܿܢ: ܐܵܦ ܥܲܠ ܐܸܤܛܘܼ̈ܟܼܤܹܐ</l>
                <l>ܐܸܫܬܲܠܲܛܘ: ܘܲܒܼܕܼܘܼܡܵܪܵܐ ܪܲܒܵܐ ܟܝܵܢܹ̈ܐ ܕܲܒܼܪܝܼܬܼܵܐ ܠܦܘܼܩܕܵܢܵܐ</l>
                <l>ܕܡܸܠܲܝ̈ܗܘܿܢ ܐܸܫܬܿܡܲܥܘ. ܡܸܢܗܘܿܢ ܕܹܝܢ: ܟܲܤ̈ܝܵܬܼܵܐ ܕܲܡܤܲܬܿܪ̈ܵܢ</l>
                <l>ܒܫܸܬܼܩܹܗ ܓܢܝܼܙܵܐ ܕܡܵܪܹܟܠ: ܠܚܘܼܕܵܬܼܵܐ ܕܓܼܵܘܵܐ ܐܸܬܼܗܲܝܡܲܢܘ</l>
                <l>ܠܲܡܒܲܕܵܩܘܼ. ܐܵܦܠܵܐ ܓܹܝܪ ܦܲܐܝܵܐ ܗ̣̄ܘܲܬܼ: ܕܲܒܼܟܲܪܤܵܐ ܕܡܲܠܝܵܐ</l>
                <l>ܘܗܵܘܢܵܐ ܦܲܪܝܼܕܼܵܐ ܕܡ̣ܢ ܠܲܥܒܿܘܼܬܼܵܐ: ܢܸܫܬܲܡܫܘܼܢ ܗ̄ܘ̣ܵܘ ܕܐܲܝܟܼ ܗܵܠܹܝܢ</l>
                <l>ܐ̄ܪ̈ܵܙܹܐ: ܐܵܘ ܕܢܲܡܪܚܘܼܢ ܗ̄ܘ̣ܵܘ ܗܸܢܘܿܢ ܩܲܕܝܼ̈ܫܹܐ ܠܥܸܢܝܵܢܵܐ ܕܲܠܘܵܬܼ</l>
                <l>ܐܲܠܵܗܵܐ: ܘܨܹܝܕܼ ܟܲܤ̈ܝܵܬܼܵܐ ܕܐ̄ܪ̈ܵܙܵܘܗܝ ܠܡܸܬܼܥܲܠܵܝܘܼ: ܐܸܠܵܐ ܐܸܢ</l>
                <l>ܒܲܡܚܝܼܠܘܼܬܼܵܐ ܕܗܲܕܵܡܹ̈ܐ ܘܓܼܵܘܢܵܐ ܕܡܵܘܪܸܩ ܡ̣ܢ ܚܲܫܵܐ ܕܟܲܦܢܵܐ:</l>
                <l>ܘܗܵܢܘܵܐ ܕܲܒܼܗܝܼܠ ܥܲܠ ܛܲܥܡܹܗ ܒܤܘܼܪܵܩܵܐ ܕܡ̣ܢ ܟܠܗܘܿܢ</l>
                <l>ܚܘܼ̈ܫܵܒܹܐ ܐܲܪ̈ܥܵܢܵܝܹܐ. ܡܵܐ ܓܹܝܪ ܕܲܒܼܢܘܼܓܼܪܹܗ ܕܙܲܒܼܢܵܐ ܕܲܒܼܓܼܵܘ ܟܘܼܪܚܵܟܼ:</l>
                <l>ܒܝܲܕܼ ܥܲܡ̈ܠܹܐ ܥܡܝܼ̈ܠܹܐ ܘܲܢܛܘܼܪܬܵܐ ܟܤܝܼܬܼܵܐ: ܘܲܪܒܼܝܼܨܘܼܬܼܵܐ</l>
                <l>ܕܪܸ̈ܓܼܫܲܝܟ ܡ̣ܢ ܟܠ ܦܸܓܥ̈ܝܼܢ: ܡܲܓܸܢ ܥܠܲܝܟ ܚܲܝܠܹܗ ܕܫܸܠܝܵܐ:</l>
                <l>ܠܘܼܩܕܲܡ ܦܵܓܲܥ̇ ܐܲܢ̄ܬܿ ܒܚܲܕܼܘܼܬܼܵܐ ܗܵܝ̇ ܕܲܕܼܠܵܐ ܥܸܠܬܼܵܐ ܕܒܲܙܒܲܢ ܙܒܲܢ</l>
                <l>ܡܲܡܠܟܼܵܐ ܒܢܲܦܫܵܟܼ. ܘܗܵܝܕܹܝܢ ܡܸܬܼܦܲܬ̈ܚܵܢ ܥܲܝܢܲܝ̈ܟ ܠܡܸܚܙܵܐ ܚܲܝܠܵܐ</l>
                <l>ܕܥܵܒܼܘܿܕܼܘܼܬܹܗ ܕܐܲܠܵܗܵܐ: ܘܫܘܼܦܪܵܐ ܕܒܸܪ̈ܝܵܬܼܵܐ: ܠܦܘܼܬܼ ܟܡܵܝܘܼܬܼܵܐ</l>
                <l>ܕܕܲܟܼܝܘܼܬܼܵܟܼ. ܘܡܵܐ ܕܐܸܬܼܢܓܸܕܼ ܗܵܘܢܵܐ ܒܬܲܗܪܵܐ ܕܲܚܙܵܬܼܵܐ ܗܵܕܹܐ:</l>
                <l>ܠܸܠܝܵܐ ܡܸܟܹܝܠ ܘܐܝܼܡܵܡܵܐ ܚܲܕܼ ܗܵܘܹ̇ܐ ܠܹܗ: ܒܬܲܗܪܵܐ ܕܲܫܒܼܝܼܚܘܼܬܼ</l>
                <l>ܥ̇ܒܼܵܕܼܵܘ̈ܗܝ ܕܐܲܠܵܗܵܐ. ܘܡܸܟܵܐ: ܡܸܬܼܓܲܢܒܵܐ ܠܵܗ̇ ܡ̣ܢ ܢܲܦܫܵܐ ܪܓܸܫܬܼܵܐ</l>
                <l>ܕܚܲܫܹ̈ܐ ܒܗܲܝܢܝܼܐܝܼܬܼ ܚܙܵܬܼܵܐ ܗܵܕܹܐ. ܘܒܼܵܗ̇ ܥܵܐ̇ܠܵܐ ܠܲܬܼܪ̈ܲܝܗܘܿܢ</l>
                <l></l>
                <pb n="472"/>
                <l></l>
                <l>ܕܲܪ̈ܓܹܐ ܕܓܸܠܝܵܢܹ̈ܐ ܡܸܬܼܝܲܕܼ̈ܥܵܢܹܐ: ܕܤܝܼܡܝܼܢ ܒܛܲܟܼܸܤܵܐ ܒܵܬܲܪ ܗܵܢܵܐ:</l>
                <l>ܡ̣ܢ ܕܲܟܼܝܘܼܬܼܵܐ ܘܲܠܥܸܠ.</l>
            </div>
        </body>
    </text>
</TEI>



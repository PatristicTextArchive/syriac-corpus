<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8879">Discourse
                    3</title>
                <title xml:lang="en" level="s" ref="http://syriaca.org/work/8876">Ascetic
                    Discourses, Part 1</title>
                <title level="s">Digital Syriac Corpus</title>
                <author ref="http://syriaca.org/person/550">Isaac of Nineveh</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">Paulus Bedjan</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"/>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/394</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac
                            base text is in the public domain. The TEI XML edition is copyrighted by
                            James E. Walters and is released under a Creative Commons Attribution
                            4.0 International Public License (CC BY 4.0).</note></ab>
                    <ab><note>The HTML page is copyrighted by Vanderbilt University and released
                            under a under a Creative Commons Attribution 4.0 International Public
                            License (CC-BY 4.0, https://creativecommons.org/licenses/by/4.0/).
                            Attribution for reuse should follow the suggested citation and also
                            credit the copyright holder of the TEI XML edition.</note></ab>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
                        <editor>
                            <forename>Paulus</forename>
                            <surname>Bedjan</surname>
                        </editor>
                        <title level="m">Mar Isaacus Ninivita. De perfectione religiosa.</title>
                        <idno type="URI"/>
                        <idno type="zotero">1102</idno>
                        <imprint>
                            <pubPlace>Paris/Leipzig</pubPlace>
                            <publisher>Otto Harrassowitz</publisher>
                            <date>1909</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young
                    University, Vanderbilt University, and the Center of Digital Humanities Research
                    (CoDHR) at Texas A&amp;M University. </p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
            <creation>
                 <origDate type="composition" from="0650" to="0700">Late 7th century CE</origDate>
             </creation>
        </profileDesc>
        <revisionDesc status="UncorrectedTranscription">
            <change when="2019-03-05" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>
            <div type="rubric" xml:lang="syr">
                <l>ܡܹܐܡܪܵܐ ܕܲܬܼܠܵܬܼܵܐ.</l>
            </div>
            <div type="body" xml:lang="syr">

                <l>ܟܠ ܢܲܦܫܵܐ ܕܹܝܢ ܕܬܼܵܘܤܲܦܬܼܵܐ ܕܡܲܪܢܝܼܬܼܵܐ ܕܟܼܘܼܢܵܫ ܨܸܒܼ̈ܘܵܬܼܵܐ ܠܵܐ</l>
                <l>ܡܲܥܠܵܐ ܥܲܠ ܗܵܢܹܝܢ ܕܲܟܼܝܵܢܵܗ̇: ܠܵܐ ܤܢܝܼܩܵܐ ܥܲܠ ܒܛܝܼܠܘܼܬܼܵܐ</l>
                <l>ܤܲܓܝܼܐܬܼܵܐ: ܠܡܸܫܟܵܚܘܼ ܡܸܢܵܗ̇ ܘܒܼܵܗ̇ ܢܸܒܼ̈ܗܹܐ ܕܚܸܟܼܡ̱ܬܼܵܐ ܕܥܲܠ ܐܲܠܵܗܵܐ.</l>
                <l>ܗ̤ܝ ܕܹܝܢ ܫܲܠܝܘܼܬܼܵܗ̇ ܕܡ̣ܢ ܥܵܠܡܵܐ ܟܝܵܢܵܐܝܼܬܼ: ܪܦܵܬܼܵܐ ܡܥܝܼܪܵܐ</l>
                <l>ܕܤܘܼ̈ܟܵܠܹܐ ܒܢܲܦܫܵܐ: ܕܡܸܢܗܘܿܢ ܠܘܵܬܼ ܐܲܠܵܗܵܐ ܬܸܬܼܥܲܠܸܐ: ܘܲܒܼܬܸܡܗܵܐ</l>
                <l>ܢܩܵܘܸܐ܀ ܐܸܡܼܬܼܝ ܕܹܝܢ ܕܡܲܝ̈ܵܐ ܕܡ̣ܢ ܠܒܲܪ ܥܲܠ ܡܥܝܼܢܵܐ ܕܢܲܦܫܵܐ</l>
                <l>ܠܵܐ ܢܸܥܠܘܼܢ: ܢܸܗܘܿܢ ܡܲܝ̈ܵܐ ܕܡ̣ܢ ܟܝܵܢܵܗ̇ ܢܵܒܼܥ̇ܝܼܢ: ܤܘܼ̈ܟܵܠܹܐ ܐܸܢܘܿܢ</l>
                <l>ܬܗܝܼܪܹ̈ܐ: ܕܡܸܬܿܬܿܙܝܼܥܝܼܢ ܥܲܠ ܐܲܠܵܗܵܐ ܒܟܼܠܥܸܕܵܢ܀ ܟܠ ܐܸܡܲܬܼܝ</l>
                <l/>
                <pb n="21"/>
                <l/>
                <l>ܗܵܟܹܝܠ ܕܲܠܒܲܪ ܡ̣ܢ ܗܵܕܹܐ ܬܸܫܟܲܚ: ܐܵܘ ܥܸܠܬܼܵܐ ܡ̣ܢ ܥܘܼܗܕܵܢܵܐ</l>
                <l>ܢܘܼܟܼܪܵܝܵܐ ܫܸܩܠܲܬ̤: ܐܵܘ ܪܸ̈ܓܼܫܹܐ ܐܲܙܝܼܥܘ ܥܠܹܝܗ̇ ܫܓܼܘܼܫܝܵܐ: ܒܝܲܕܼ</l>
                <l>ܦܸܓܼܥܹ̈ܐ ܕܨܸܒܼ̈ܘܵܬܼܵܐ. ܡܵܐ ܕܹܝܢ ܕܪܸ̈ܓܼܫܹܐ ܐܸܬܿܬܿܤܝܼܓܼܘ ܒܝܲܕܼ ܫܸܠܝܵܐ ܕܠܵܐ</l>
                <l>ܫܘܵܪ̈ܵܬܼܵܐ: ܘܥܘܼ̈ܗܕܵܢܹܐ ܢܸܥܬ̇ܩܘܼܢ ܒܝܲܕܼ ܥܘܼܕܼܪܵܢܵܐ ܕܡ̣ܢ ܗܵܢܵܐ:</l>
                <l>ܗܵܝܕܹܝܢ ܬܸܚܙܸܐ ܠܲܟܼܝܵܢܵܝܘܼܬܼܵܐ ܕܚܘܼ̈ܫܵܒܹܐ ܢܲܦܫܵܢܵܝܹ̈ܐ ܕܡܵܢܵܐ ܐܸܢܘܿܢ:</l>
                <l>ܘܡܵܢܵܐ ܐܝܼܬܼܵܘܗܝ ܟܝܵܢܵܗ̇ ܕܢܲܦܫܵܐ: ܘܐܲܝܠܹܝܢ ܓܲܙܹ̈ܐ ܐܲܤܝܼܢܝܼܢ ܒܵܗ̇.</l>
                <l>ܓܲܙܹ̈ܐ ܕܹܝܢ: ܤܘܼ̈ܟܵܠܹܐ ܠܵܐ ܓܫܝܼ̈ܡܹܐ: ܕܪܵܦ̇ܬܝܼܢ ܗܸܢܘܿܢ ܡ̣ܢ</l>
                <l>ܢܲܦܫܗܘܿܢ: ܕܠܵܐ ܒܛܝܼܠܘܼܬܼܵܐ ܘܥܲܡܠܵܐ ܕܲܥܠܲܝܗܘܿܢ. ܕܐܵܦܠܵܐ ܝܵܕܲܥ̇</l>
                <l>ܒܲܪܢܵܫܵܐ: ܕܕܲܐܝܟܼ ܗܵܠܹܝܢ ܚܘܼ̈ܫܵܒܹܐ ܡܸܬܿܬܿܙܝܼܥܝܼܢ ܒܲܟܼܝܵܢܵܐ ܐ̄ܢܵܫܵܝܵܐ:</l>
                <l>ܘܡܲܢ̣ܘܼ ܗܘ̤ܵܐ ܠܹܗ ܡܲܠܦܵܢܵܐ: ܐܵܘ ܐܲܝܟܲܢ ܐܸܫܟܲܚ ܗܵܘ̇ ܡܸܕܸܡ ܕܐܵܦ</l>
                <l>ܗܵܘ̇ ܡܵܐ ܕܝܵܕܲܥ̇ ܠܡܸܬܼܢܵܐ ܠܚܲܒܼܪܹܗ ܠܵܐ ܝܵܕܲܥ̇: ܘܡܲܢ̣ܘܼ ܗܘ̤ܵܐ</l>
                <l>ܠܹܗ ܫܲܒܵܠܵܐ ܠܘܵܬܼ ܗܵܘ̇ ܕܠܵܐ ܝܑܼܠܸܦ̣ ܡ̣ܢ ܐ̄ܚܪܹܝܢ. ܗܵܢܵܐ ܐܝܼܬܼܵܘܗܝ</l>
                <l>ܟܝܵܢܵܗ̇ ܕܢܲܦܫܵܐ. ܡܵܕܹܝܢ ܚܲܫܹ̈ܐ: ܬܵܘܤܲܦܬܼܵܐ ܐܸܢܘܿܢ ܕܡ̣ܢ ܥܸܠ̈ܠܵܬܼܵܐ</l>
                <l>ܒܢܲܦܫܵܐ. ܡ̣ܢ ܟܝܵܢܵܗ̇ ܕܹܝܢ: ܠܵܐ ܐܝܿܬܹܝܗ̇ ܚܵܫܘܿܫܬܼܵܐ܀ ܐܸܡܲܬܼܝ ܕܝܹܢ</l>
                <l>ܕܚܲܫܹ̈ܐ ܢܲܦܫܵܢܵܝܹ̈ܐ ܘܦܲܓܼܪ̈ܵܢܵܝܹܐ ܬܸܫܟܲܚ ܒܕܼܘܼܟ ܒܲܟܼܬܼܵܒܹ̈ܐ: ܠܦܘܼܬܼ</l>
                <l>ܥܸܠ̈ܠܵܬܼܵܐ ܐܲܡܝܼܪ̈ܵܢ. ܠܢܲܦܫܵܐ ܡܲܢ: ܟܝܵܢܵܐܝܼܬܼ ܚܲܫܹ̈ܐ ܠܲܝܬܿ ܠܵܗ̇܀</l>
                <l>ܦܝܼܠܵܤ̈ܘܿܦܹܐ ܕܹܝܢ ܕܲܠܒܲܪ: ܗܵܕܹܐ ܠܵܐ ܡܗܲܝܡܢܝܼܢ. ܘܒܹܗ ܒܲܙܢܵܐ:</l>
                <l>ܘܐܵܦ ܐܲܝܠܹܝܢ ܕܒܼܵܬܲܪܗܘܿܢ ܪܵܕܹܝܢ ܒܪܸܥܝܵܢܵܐ. ܚܢܲܢ ܕܹܝܢ ܡܗܲܝܡܢܝܼܢ</l>
                <l>ܚ̄ܢܲܢ ܗܵܕܹܐ: ܕܐܲܠܵܗܵܐ ܠܨܲܠܡܹܗ ܚܵܫܘܿܫܵܐ ܠܵܐ ܥ̣ܒܲܕܼ. ܨܲܠܡܹܗ ܕܝܢ:</l>
                <l>ܠܵܐ ܗ̄ܘ̣ܵܐ ܠܦܲܓܼܪܵܐ ܐܵܡܲ݁ܪܢܵܐ: ܐܸܠܵܐ ܠܢܲܦܫܵܐ: ܗܵܝ̇ ܕܐܝܼܬܹܝܗ̇ ܠܵܐ</l>
                <l/>
                <pb n="22"/>
                <l/>
                <l>ܡܸܬܼܚܲܙܝܵܢܝܼܬܼܵܐ. ܟܠ ܨܲܠܡܵܐ ܕܹܝܢ: ܕܡܘܼܬܼܵܐ ܕܬܲܦܢܟܼܵܐ ܡܸܬܿܬܿܨܝܼܪܵܐ</l>
                <l>ܒܹܗ. ܘܨܲܠܡܵܐ ܡܸܬܼܚܲܙܝܵܢܵܐ ܠܡܸܕܸܡ ܕܠܵܐ ܡܸܬܼܚܙܸܐ: ܠܵܐ ܡܸܫܟܲܚ</l>
                <l>ܨܵܐܲܪ̇ ܕܡܘܼܬܹܗ. ܒܲܕܓܼܘܿܢ ܡܗܲܝܡܢܝܼܢܲܢ: ܕܚܲܫܹ̈ܐ ܢܲܦܫܵܢܵܝܹ̈ܐ: ܠܲܝܬܿ</l>
                <l>ܐܸܢܘܿܢ ܟܝܵܢܵܝܹ̈ܐ ܐܲܝܟܼ ܕܐܵܡ̇ܪܝܼܢ. ܐܸܢ ܕܹܝܢ ܐܝܼܬܼ ܕܡܸܬܼܚܪܸܐ ܥܲܠ ܗܵܕܹܐ:</l>
                <l>ܡܫܲܐܠܝܼܢܲܢ ܠܹܗ: ܘܢܹܐܡܲܪ ܠܲܢ: ܟܝܵܢܝܬܼܵܐ ܕܢܲܦܫܵܐ ܐܲܝܕܵܐ ܗ̣̄ܝ؟ ܗܵܝ̇</l>
                <l>ܕܲܕܼܠܵܐ ܚܲܫܹ̈ܐ ܬܸܗܘܸܐ ܟܲܕܼ ܡܲܠܝܵܐ ܢܘܼܗܪܵܐ: ܐܵܘ ܟܲܕܼ ܒܚܲܫܹ̈ܐ ܬܸܬܿܙܝܼܥ</l>
                <l>ܘܬܸܗܘܸܐ ܚܲܫܝܼܟܼܵܐ؟ ܐܸܢ ܕܹܝܢ ܗ̄ܘ̣ܵܐ ܐܸܡܲܬܼܝ ܕܲܟܼܝܵܢܵܗ̇ ܕܢܲܦܫܵܐ</l>
                <l>ܫܦܸܐ ܗ̄ܘ̣ܵܐ: ܘܲܡܩܲܒܿܠܵܢܵܐ ܕܢܘܼܗܪܵܐ ܛܘܼܒܼܬܼܵܢܵܐ: ܘܐܸܡܲܬܼܝ ܬܘܼܒܼ</l>
                <l>ܕܠܲܒܼܪܝܼܬܼܵܗ̇ ܩܲܕܼ̱ܡܵܝܬܼܵܐ ܬܹܐܬܸܐ ܒܵܗ̇ ܒܗܵܕܹܐ ܬܸܫܬܿܟܲܚ. ܡܵܐ ܕܹܝܢ</l>
                <l>ܕܲܒܼܚܲܫܹ̈ܐ ܡܸܬܿܬܿܙܝܼܥܵܐ: ܠܒܲܪ ܡ̣ܢ ܟܝܵܢܵܗ̇ ܡܸܬܿܬܵܘܕܝܵܐ ܕܢܸܦܩܲܬ̤</l>
                <l>ܡ̣ܢ ܟܠܗܘܿܢ ܒܢܲܝ̈ ܥܹܕܬܵܐ. ܡܵܕܹܝܢ ܚܲܫܹ̈ܐ: ܒܵܬܲܪܟܸܢ ܥܲܠ̣ܘ ܥܲܠ</l>
                <l>ܟܝܵܢܵܗ̇ ܕܢܲܦܫܵܐ. ܘܚܲܫܹ̈ܐ ܢܲܦܫܵܢܵܝܹ̈ܐ ܟܠ ܟ̱ܠܹܗ ܕܢܸܪܢܸܐ: ܠܵܐ ܙܵܕܸܩ.</l>
                <l>ܕܐܵܦܸܢ ܢܲܦܫܵܐ ܒܗܘܿܢ ܡܸܬܿܬܿܙܝܼܥܵܐ: ܐܸܠܵܐ ܐܸܬܼܓܲܠܝܲܬ̤: ܕܲܒܼܡܸܕܸܡ</l>
                <l>ܕܲܠܒܲܪ ܡܸܢܵܗ̇ ܗ̄ܘ̣ ܡܸܬܿܬܿܙܝܼܥܵܐ: ܘܠܵܘ ܒܕܼܝܼܠܵܗ̇. ܘܐܸܢ ܗܵܠܹܝܢ</l>
                <l>ܡܸܛܠ ܕܲܒܼܗܘܿܢ ܡܸܬܿܬܙܝܼܥܵܐ ܒܥܸܠܲܬ̤ ܦܲܓܼܪܵܐ: ܟܝܵܢܵܝ̈ܬܼܵܐ ܡܸܬܼܪ̈ܲܢܝܵܢ</l>
                <l>ܥܠܹܝܗ̇: ܡܵܕܹܝܢ ܐܵܦ ܟܲܦܢܵܐ ܘܨܲܗܝܵܐ ܘܫܸܢܬܼܵܐ ܕܝܼܠܵܗ̇ ܐܸܢܘܿܢ ܕܢܲܦܫܵܐ:</l>
                <l>ܡܸܛܠ ܕܲܒܼܗܘܿܢ ܚܵܐ̇ܫܵܐ ܘܡܸܬܿܬܿܢܝܼܚܵܐ ܥܲܡ ܦܲܓܼܪܵܐ. ܘܐܵܦ ܦܤܵܩܵܐ</l>
                <l>ܕܗܲܕܵܡܹ̈ܐ ܘܐܸܫܵܬܼܵܐ ܘܟܹܐܒܹ̈ܐ ܘܟܼܘܼܪ̈ܗܵܢܹܐ ܘܫܲܪܟܵܐ: ܕܡܸܛܠ</l>
                <l>ܕܲܒܼܫܵܘܬܵܦܘܼܬܼܵܐ ܕܥܲܡܵܗ̇ ܚܵܐܹ̇ܫ ܦܲܓܼܪܵܐ ܒܗܘܿܢ: ܘܗ̤ܝ ܥܲܡܹܗ:</l>
                <l>ܘܡܸܬܿܬܿܙܝܼܥܵܐ ܒܚܲܕܼܘܼܬܼܵܐ ܕܗܵܠܹܝܢ ܕܦܲܓܼܪܵܐ: ܘܲܡܩܲܒܿܠܵܐ ܥܵܩܬܼܵܐ</l>
                <l>ܒܲܫܚܵܩܵܘ̈ܗܝ.</l>
                <l>ܟܝܵܢܵܝܬܼܵܐ ܕܢܲܦܫܵܐ: ܘܕܲܠܒܲܪ ܡ̣ܢ ܟܝܵܢܵܗ̇: ܘܕܲܠܥܸܠ ܡ̣ܢ ܟܝܵܢܵܗ̇.</l>
                <l/>
                <pb n="23"/>
                <l/>
                <l>ܟܝܵܢܝܵܬܐ ܕܹܝܢ ܕܝܼܠܵܗ̇ ܕܢܲܦܫܵܐ ܐܝܼܬܹܝܗ̇: ܤܘܼ̈ܟܵܠܹܐ ܕܒܸܪ̈ܝܵܬܼܵܐ ܟܠܗܹܝܢ:</l>
                <l>ܕܡܸܬܼܪ̈ܲܓܼܫܵܐ ܘܡܸܬܼܝܲܕ̈ܥܵܢ. ܠܥܸܠ ܡ̣ܢ ܟܝܵܢܵܗ̇ ܡܲܢ: ܪܵܦܘܿܬܼܘܼܬܼܵܗ̇</l>
                <l>ܕܲܒܼܬܹܐܘܿܪܝܼܵܐ ܐܲܠܵܗܵܝܬܼܵܐ. ܠܒܲܪ ܡ̣ܢ ܟܝܵܢܵܗ̇ ܕܹܝܢ: ܡܸܬܲܬܿܙܝܼܥܵܢܘܼܬܼܵܗ̇</l>
                <l>ܕܲܒܼܚܲܫܹ̈ܐ. ܗܵܐ ܘܐܵܦ ܢܲܗܝܼܪܵܐ ܕܬܹܒܹܝܠ ܥܛܝܼܦ ܙܵܟܼܘܼܬܼܵܐ ܒܵܤܝܼܠܸܣ</l>
                <l>ܗܵܟܲܢ ܐܵܡܲ݁ܪ: ܕܐܸܡܼܲܬܼܝ ܕܲܒܼܛܲܟܼܤܵܐ ܕܲܟܼܝܵܬܵܗ̇ ܐܝܼܬܹܝܗ̇ ܢܲܦܫܵܐ: ܠܥܸܠ</l>
                <l>ܡܸܫܬܲܟܼܚܵܐ. ܐܸܡܲܬܼܝ ܕܲܟܼܠܵܐ ܒܲܟܼܝܵܢܵܗ̇ ܕܹܝܢ: ܠܬܲܚܬܿ ܘܒܲܐܪܥܵܐ. ܚܲܫܹ̈ܐ</l>
                <l>ܡܵܕܹܝܢ ܠܥܸܠ ܠܵܐ ܐܝܼܬܼ: ܐܲܝܟܵܐ ܕܐܵܦ ܐܲܬܼܪܵܗ̇ ܕܢܲܦܫܵܐ ܡܸܬܼܐܡܲܪ.</l>
                <l>ܐܸܠܵܐ ܡܵܐ ܕܡ̣ܢ ܛܲܟܼܤܹܗ ܢܵܚܹ̇ܬܼ ܟܝܵܢܵܐ ܠܬܲܝܚܬܿ: ܗܵܝܕܹܝܢ ܗܵܘܹ̇ܐ</l>
                <l>ܚܵܫܘܿܫܵܐ. ܐܲܝܟܵܐ ܐܸܢܘܿܢ ܡܵܕܹܝܢ ܚܲܫܹ̈ܐ ܢܲܦܫܵܢܵܝܹ̈ܐ: ܕܗܵܐ ܐܸܬܼܓܲܠܝܲܬ̤</l>
                <l>ܕܠܵܘ ܕܲܟܼܝܵܢܵܗ̇ ܐܸܢܘܿܢ. ܗܵܟܲܢ ܡܵܕܹܝܢ ܡܸܬܿܬܿܙܝܼܥܵܐ ܢܲܦܫܵܐ ܒܚܲܫܹ̈ܐ</l>
                <l>ܥܕܸܝ̈ܠܹܐ ܕܲܒܼܦܲܓܼܪܵܐ: ܐܲܝܟܼ ܕܐܵܦ ܒܟܲܦܢܵܐ ܘܲܒܼܨܲܗܝܵܐ ܡܸܛܠܵܬܹܗ.</l>
                <l>ܐܸܠܵܐ ܡܸܛܠ ܕܥܲܠ ܗܵܠܹܝܢ ܢܵܡܘܿܤܹ̈ܐ ܠܵܐ ܤܝܼܡܝܼܢ: ܠܵܐ ܥܕܝܼܠܵܐ.</l>
                <l>ܐܲܝܟܼ ܕܐܵܦ ܒܗܘܿܢ ܒܗܵܠܹܝܢ ܕܲܬܼܚܹܝܬܼ ܡܲܪܫܘܼܬܼܵܐ ܐܸܢܘܿܢ: ܐܝܼܬܼ</l>
                <l>ܐܸܡܲܬܼܝ: ܕܡ̣ܢ ܐܲܠܵܗܵܐ ܡܸܬܼܦܩܸܕܼ ܐ̄ܢܵܫ. ܘܲܚܠܵܦ ܪܸܫܝܵܢܵܐ ܘܥܸܕܼܠܵܝܵܐ:</l>
                <l>ܦܘܼܪܥܵܢܵܐ ܛܵܒܼܵܐ ܡܩܲܒܸܠ. ܐܲܝܟܼ ܗܘܿܫܵܥ ܢܒܼܝܼܵܐ ܕܐܸܫܬܵܘܬܲܦ ܒܙܘܼܘܵܓܼܵܐ</l>
                <l>ܕܠܵܐ ܢܵܡܘܿܣ: ܘܐܲܝܟܼ ܐܹܠܝܼܵܐ ܕܐܸܬܼܚܲܫܲܚ ܒܩܸܛܠܵܐ ܚܠܵܦ ܛܢܵܢܹܗ</l>
                <l>ܕܐܲܠܵܗܵܐ: ܘܗܵܢܘܿܢ ܕܲܒܼܦܘܼܩܕܵܢܵܐ ܕܡܘܼܫܹܐ ܕܓܲܫ̣ܘ ܒܤܲܝ̈ܦܹܐ</l>
                <l>ܠܩܲܪ̈ܝܼܒܲܝܗܘܿܢ. ܐܸܠܵܐ ܐܵܡ̇ܪܝܼܢ ܬܘܼܒܼ: ܠܵܗ̇ ܟܝܵܢܵܐܝܼܬܼ ܘܲܠܢܲܦܫܵܐ</l>
                <l>ܪܘܼܓܼܙܵܐ ܘܚܸܡܬܼܵܐ: ܤܛܲܪ ܡ̣ܢ ܗܵܠܹܝܢ ܕܲܟܼܝܵܢܹܗ ܕܦܲܓܼܪܵܐ: ܘܗܵܠܹܝܢ</l>
                <l>ܐܸܢܘܿܢ ܠܲܡ ܚܲܫܹ̈ܝܗ̇.</l>
                <l> ܫܘܼܐܵܠܵܐ ܕܲܬܼܪܹܝܢ. ܘܲܚܢܲܢ ܡܫܲܐܠܝܼܢܲܢ: ܪܸܓܿܬܼܵܗ̇ ܕܢܲܦܫܵܐ ܐܸܡܲܬܼܝ</l>
                <l>ܕܒܲܐܠܵܗܵܝܵܬܼܵܐ ܡܸܫܬܲܠܗܒܼܵܐ: ܪܸܓܬܼܵܗ̇ ܐܝܼܬܹܝܗ̇ ܕܲܟܼܝܵܢܵܗ̇: ܐܵܘ ܟܲܝ</l>
                <l/>
                <pb n="24"/>
                <l/>
                <l>ܒܗܵܠܹܝܢ ܕܒܲܐܪܥܵܐ ܘܦܲܓܼܪܵܐ. ܘܟܲܕܼ ܚܠܵܦ ܐܲܝܠܹܝܢ ܕܡܸܬܿܛܲܢܲܢ ܟܝܵܢܵܗ̇</l>
                <l>ܕܢܲܦܫܵܐ ܒܚܸܡܬܼܵܐ ܡܸܬܼܐܲܡܪܵܐ: ܐܵܘ ܚܸܡܬܼܵܐ ܟܝܵܢܵܝܬܼܵܐ. ܟܲܕܼ ܚܠܵܦ ܪܸܓܿܬܼܵܐ</l>
                <l>ܕܦܲܓܼܪܵܐ ܘܲܚܤܵܡܵܐ ܘܫܘܼܒܼܚܵܐ ܘܫܲܪܟܵܐ: ܐܵܘ ܟܲܕܼ ܠܲܡ ܠܩܘܼܒܼܠܗܹܝܢ</l>
                <l>ܕܗܵܠܹܝܢ. ܢܦܲܢܸܐ ܠܲܢ ܥܲܠ ܗܵܠܹܝܢ ܗܵܘ̇ ܡܲܢ ܕܡܸܬܼܚܪܸܐ: ܘܢܹܐܙܲܠ</l>
                <l>ܘܐܵܦ ܚܢܲܢ ܒܵܬܼܪܹܗ. ܤܲܓܿܝܼ̈ܐܵܬܼܵܐ ܓܹܝܪ ܐܵܡܲ݁ܪ ܟܬܼܵܒܼܵܐ ܩܲܕܝܼܫܵܐ: ܕܲܠܦܘܼܬܼ</l>
                <l>ܡܸܕܸܡ ܐܵܡܲ݁ܪ ܠܗܹܝܢ. ܘܤܵܐܹ̇ܡ ܫܡܵܗܹ̈ܐ ܫܐܝܼ̈ܠܹܐ: ܟܡܵܐ ܙܲܒܼ̈ܢܝܼܢ. ܐܲܝܠܹܝܢ</l>
                <l>ܕܲܕܼܦܲܓܼܪܵܐ ܐܸܢܘܿܢ ܥܲܠ ܢܲܦܫܵܐ: ܘܗܵܠܹܝܢ ܕܢܲܦܫܵܐ ܢܵܤܹ̇ܒܼ ܟܡܵܐ</l>
                <l>ܙܲܒܼ̈ܢܝܼܢ ܥܲܠ ܦܲܓܼܪܵܐ ܘܠܵܐ ܡܦܲܪܸܫ ܠܗܹܝܢ: ܐܲܝܟܼ ܕܠܵܐ ܢܹܐܪܲܟܼ</l>
                <l>ܫܲܪܒܵܐ. ܤܲܟܿܘܼ̈ܠܬܼܵܢܹܐ ܕܹܝܢ: ܡܸܤܬܲܟܿܠܝܼܢ ܡܸܕܸܡ ܕܩܵܪܹܝܢ. ܗܵܢܵܘ ܕܹܝܢ:</l>
                <l>ܠܢܝܼܫܹܗ ܕܲܟܼܬܼܵܒܼܵܐ. ܐܲܝܟܼ ܗܵܠܹܝܢ ܕܐܲܠܵܗܘܼܬܹܗ ܕܡܵܪܲܢ: ܕܢܵܤܹ̇ܒܼ</l>
                <l>ܥܲܠ ܐ̄ܢܵܫܘܼܬܹܗ ܡܥܲܠܝܵܐܝܼܬܼ ܘܪܵܡܵܐܝܼܬܼ: ܡܸܕܸܡ ܕܠܵܐ ܠܵܚܹ̇ܡ ܠܲܟܼܝܵܢܵܐ</l>
                <l>ܐ̄ܢܵܫܵܝܵܐ: ܘܡܸܕܸܡ ܕܠܵܐ ܠܵܚܹ̇ܡ ܥܲܠ ܐܲܠܵܗܘܼܬܹܗ. ܘܤܲܓܿܝܼ̈ܐܹܐ ܕܠܵܐ</l>
                <l>ܐܸܤܬܲܟܲܠܘ ܠܢܝܼܫܵܐ ܕܡܲܡܠܠܹܗ ܕܲܟܼܬܼܵܒܼܵܐ: ܗܵܪܟܵܐ ܐܸܬܿܬܿܩܸܠܘ ܬܘܼܠ̱ܬܼܵܐ</l>
                <l>ܕܠܵܐ ܩܵܘܡܵܐ. ܗܵܟܲܢܵܐ ܘܗܵܠܹܝܢ ܕܥܲܠ ܢܲܦܫܵܐ ܘܦܲܓܼܪܵܐ. ܐܸܢܕܹܝܢ</l>
                <l>ܡܝܲܬܿܪܘܼܬܼܵܐ ܚܘܼܠܡܵܢܵܐ ܗ̄ܘ̣ ܟܝܵܢܵܝܵܐ ܕܢܲܦܫܵܐ: ܚܲܫܹ̈ܐ ܕܹܝܢ ܟܙܼܪ̈ܗܵܢܹܐ</l>
                <l>ܐܸܢܘܿܢ: ܕܲܡܥܵܕܹܝܢ ܥܲܠ ܟܝܵܢܵܐ ܠܡܸܥܪܲܨ ܘܲܠܡܲܦܵܩܘܼܬܹܗ ܡ̣ܢ</l>
                <l>ܚܘܼܠܡܵܢܹܗ: ܝܑܼܿܕܼܝܼܥܵܐ ܕܚܘܼܠܡܵܢܵܐ: ܩܲܕܝܼܡ ܗ̄ܘ̣ ܒܲܟܼܝܵܢܵܐ ܠܓܸܕܼܫܹ̈ܐ</l>
                <l>ܕܟܼܘܼܪܗܵܢܵܐ. ܘܐܸܢ ܗܵܕܹܐ ܗܵܟܲܢܵܐ ܗ̣̄ܝ: ܐܲܝܟܼ ܕܐܵܦ ܐܝܼܬܹܝܗ̇ ܘܫܲܪܝܼܪܵܐ:</l>
                <l>ܡܵܕܹܝܢ ܡܝܲܬܿܪܘܼܬܼܵܐ: ܗܘ̤ܵܬܼ ܠܵܗ̇ ܐܲܝܟܼ ܕܡ̣ܢ ܐܵܢܲܢܩܹܐ ܟܝܵܢܵܝܬܼܵܐ ܒܢܲܦܫܵܐ:</l>
                <l>ܘܓܸܕܫܹ̈ܐ ܠܒܲܪ ܡ̣ܢ ܟܝܵܢܵܐ. ܒܲܕܼܠܵܐ ܡܲܨܝܵܐ ܕܗܵܘ̇ ܡܵܐ ܕܩܲܕܝܼܩ:</l>
                <l>ܠܵܘ ܗܘ̤ܝܘܼ ܟܝܵܢܵܝܵܐ.</l>
                <l/>
                <pb n="25"/>
                <l/>
                <l> ܫܘܼܐܵܠܵܐ ܕܲܬܼܠܵܬܼܵܐ. ܚܲܫܹ̈ܐ ܦܲܓܼܪ̈ܵܢܵܝܹܐ ܥܲܠ ܦܲܓܼܪܵܐ ܟܝܵܢܵܐܝܼܬܼ ܤܝܼܡܝܼܢ:</l>
                <l>ܐܵܘ ܫܐܝܼܠܵܐܝܼܬܼ. ܘܢܲܫܦܵܐ: ܗܵܠܹܝܢ ܕܡ̣ܢ ܥܸܠܬܼܵܐ ܕܦܲܓܼܪܵܐ: ܫܐܝܼ̈ܠܹܐ</l>
                <l>ܐܸܢܘܿܢ: ܐܵܘ ܟܝܵܢܵܝܹ̈ܐ. ܐܸܠܵܐ ܗܵܠܹܝܢ ܕܦܲܓܼܪܵܐ ܠܒܲܪ ܡ̣ܢ ܟܝܵܢܵܐ ܕܢܹܐܡܲܪ:</l>
                <l>ܠܐ ܡܸܫܟܿܚܵܐ. ܘܲܕܢܲܦܫܵܐ ܕܹܝܢ: ܡ̣ܢ ܕܐܸܬܿܝܲܕܼܥܲܬ̤ ܘܲܕܼܡ̣ܢ ܟܠ</l>
                <l>ܡܸܬܿܬܵܘܕܝܵܐ ܕܕܲܟܼܝܘܼܬܼܵܐ ܟܝܵܢܝܬܼܵܐ ܗ̣̄ܝ ܠܵܗ̇: ܕܢܹܐܡܲܪ ܥܠܹܝܗ̇ ܗܵܪܟܵܐ</l>
                <l>ܚܵܫܘܿܫܬܼܵܐ ܠܵܐ ܫܐܝܼܠܵܐܝܼܬܼ: ܠܵܐ ܡܲܡܪܲܚ ܐ̄ܢܵܫ. ܒܗܵܝ̇ ܕܟܼܘܼܪܗܵܢܵܐ:</l>
                <l>ܬܪܲܝܵܢܵܐ ܡܸܬܿܬܵܘܕܸܐ ܕܚܘܼܠܡܵܢܵܐ. ܘܗ̤ܘ ܟܲܕܼ ܗ̤ܘ ܕܢܸܗܘܸܐ ܟܝܵܢܵܐ</l>
                <l>ܛܵܒܼܵܐ ܘܒܼܝܼܫܵܐ: ܠܵܐ ܡܸܫܟܚܵܐ. ܕܡ̣ܢ ܟܠܦܪܘܣ ܚܕܼܵܐ ܡܸܢܗܹܝܢ:</l>
                <l>ܩܲܕܝܼܡܵܐ ܠܲܚܒܲܪܬܼܵܗ̇. ܘܐܲܝܕܵܐ ܕܩܲܫܝܼܫܵܐ: ܗ̤ܝ ܗ̣̄ܝ ܟܝܵܢܵܝܬܼܵܐ. ܟܠܡܸܕܸܡ</l>
                <l>ܕܓܸܕܫܵܐ ܗ̣̄ܘ: ܡܸܢܹܗ ܡ̣ܢ ܟܝܵܢܵܐ ܠܵܐ ܡܸܬܼܐܡܲܪ ܘܠܵܘ ܒܲܝܬܵܝܵܐ:</l>
                <l>ܐܸܠܵܐ ܡ̣ܢ ܠܒܲܪ ܥܵܪܹܨ. ܘܟܼܠ ܓܸܕܼܫܵܐ ܘܥܵܪܨܘܼܬܼܵܐ: ܫܘܼܢܵܝܵܐ ܐܸܡܲܬܼܝ</l>
                <l>ܕܗ̤ܘ ܢܲܩܝܼܦ ܠܹܗ ܘܫܘܼܚܠܵܦܵܐ. ܟܝܵܢܵܐ ܕܹܝܢ ܠܵܐ ܡܸܫܬܲܚܠܲܦ:</l>
                <l>ܘܠܵܐ ܡܫܲܢܸܐ. ܟܠ ܚܲܫܹ̈ܐ ܕܐܝܼܬܼ: ܠܥܘܼܕܼܪܵܢܵܐ ܝܑܼܗܝܼܒܼܝܼܢ ܕܟܼܠ ܚܲܕܼ</l>
                <l>ܚܲܕܼ ܡ̣ܢ ܟܝܵܢܹ̈ܐ: ܐܲܝܠܹܝܢ ܕܲܟܼܝܵܢܵܐܝܼܬܼ ܐܝܼܬܲܝܗܘܿܢ ܠܗܘܿܢ: ܘܐܲܝܟܼ</l>
                <l>ܕܲܠܬܲܪܒܿܝܼܬܼܗܘܿܢ ܐܸܬܼܝܼܗܸܒܼܘ ܡ̣ܢ ܐܲܠܵܗܵܐ. ܚܲܫܹ̈ܐ ܦܲܓܼܪ̈ܵܢܵܝܹܐ: ܠܥܘܼܕܼܪܵܢܵܐ</l>
                <l>ܘܬܲܪܒܿܝܼܬܼܵܐ ܕܦܲܓܼܪܵܐ ܐܸܬܿܬܿܤܝܼܡܘ ܒܹܗ ܡ̣ܢ ܐܲܠܵܗܵܐ. ܘܚܲܫܹ̈ܐ ܕܢܲܦܫܵܐ:</l>
                <l>ܗܵܢܵܘ ܕܹܝܢ ܚܲܝ̈ܠܹܐ ܢܲܦܫܵܢܵܝܹ̈ܐ ܠܬܲܪܒܿܝܼܬܼܵܐ ܘܥܘܼܕܼܪܵܢܵܐ ܕܢܲܦܫܵܐ. ܘܐܸܡ݂ܲܬܼܝ</l>
                <l>ܕܦܲܓܼܪܵܐ ܡܸܬܼܥܨܸܐ ܠܡܸܦܲܩ ܡ̣ܢ ܚܵܫܘܿܫܘܼܬܹܗ: ܒܚܘܼܤܟܵܢܵܐ</l>
                <l>ܕܡܸܢܗܘܿܢ ܘܲܠܡܸܩܲܦ ܠܲܕܼܢܲܦܫܵܐ: ܡܸܤܬܲܓܲܦ. ܘܐܸܦܲܬܼܝ ܕܢܲܦܫܵܐ</l>
                <l>ܡܲܪܦܝܵܐ ܗܵܠܹܝܢ ܕܝܼܠܵܗ̇ ܘܢܵܩ̇ܦܵܐ ܠܲܕܼܦܲܓܼܪܵܐ: ܡܸܤܬܲܓܿܦܵܐ. ܡܸܛܠ</l>
                <l>ܕܐܲܝܟܼ ܡܸܠܲܬܼ ܫܠܝܼܚܵܐ: ܪܘܼܚܵܐ ܪܵܓܵܐ ܡܸܕܸܡ ܕܢܵܟܹ̇ܐ ܠܦܲܓܼܪܵܐ:</l>
                <l/>
                <pb n="26"/>
                <l/>
                <l>ܘܦܲܓܼܪܵܐ ܪܵܐܹܓܼ ܡܸܕܸܢ ܕܢܵܟܹ̇ܐ ܠܪܘܼܚܵܐ. ܘܲܬܼܪ̈ܲܝܗܘܿܢ: ܤܲܩܘܼ̈ܒܼܠܹܐ</l>
                <l>ܐܸܢܘܿܢ ܚܲܕܼ ܕܚܲܕܼ ܒܲܟܼܝܵܢܵܝܘܼܬܼܗܘܿܢ. ܡܵܕܹܝܢ: ܠܵܐ ܐ̄ܢܵܫ ܢܓܲܕܸܦ ܥܲܠ</l>
                <l>ܐܲܠܵܗܵܐ: ܕܚܲܫܹ̈ܐ ܘܲܚܛܝܼܬܼܵܐ ܗ̤ܘ ܤܵܡ̣ ܒܲܟܼܝܵܢܲܢ. ܕܗ̤ܘ ܠܲܟܼܝܵܢܹ̈ܐ ܟܠ</l>
                <l>ܚܲܕܼ ܚܲܕܼ ܡܸܢܗܘܿܢ ܕܬܲܩܸܢ: ܡܸܕܸܡ ܕܲܡܪܲܒܸܿܐ ܠܹܗ ܒܹܗ ܤܵܡ̣.</l>
                <l>ܘܐܸܡ݂ܲܬܼܝ ܕܡܸܬܼܐܵܘܸܐ ܚܲܕܼ ܠܚܲܒܼܪܹܗ: ܠܵܘ ܒܕܝܼܠܹܗ ܡܸܫܬܿܟܲܚ: ܐܸܠܵܐ</l>
                <l>ܒܲܕܼܠܵܐ ܕܝܼܠܹܗ. ܘܐܸܢ ܗܵܠܿܝܬ ܚܲܫܹ̈ܐ ܟܝܵܢܵܐܝܼܬܼ ܕܢܲܦܫܵܐ ܐܸܢܘܿܢ:</l>
                <l>ܡܸܛܠܡܵܢܵܐ ܡܸܤܬܲܓܦܵܐ ܐܸܡܼܬܲܝ ܕܡܸܬܼܚܲܫܚܵܐ ܒܗܘܿܢ. ܕܝܼ̈ܠܵܝܵܬܼܵܐ ܕܹܝܢ</l>
                <l>ܕܝܼܠܹܗ ܕܲܟܼܝܵܢܵܐ: ܠܲܟܼܝܵܢܵܐ ܠܵܐ ܡܤܲܓ̈ܦܵܢ. ܘܲܠܡܵܢܵܐ ܫܘܼܡܠܵܝܗܘܿܢ</l>
                <l>ܕܚܲܫܹ̈ܐ ܦܲܓܼܪ̈ܵܢܵܝܹܐ ܬܲܪܒܿܝܼܬܼܵܐ ܐܝܼܬܼܵܘܗܝ ܘܚܘܼܝܵܠܵܐ ܠܦܲܓܼܪܵܐ. ܘܲܕܼܗܵܠܹܝܢ</l>
                <l>ܕܢܲܦܫܵܐ ܡܤܲܓܿܦܝܼܢ ܠܢܲܦܫܵܐ: ܐܸܢ ܕܝܼܠܵܗ̇ ܐܸܢܘܿܢ. ܘܲܠܡܵܢܵܐ</l>
                <l>ܡܝܲܬܿܪܘܼܬܼܵܐ ܠܦܲܓܼܪܵܐ ܡܫܲܢܩܵܐ: ܠܢܲܦܫܵܐ ܕܹܝܢ ܡܦܲܛܡܵܐ. ܚ̣ܙܲܝܬܿ</l>
                <l>ܡܸܕܸܡ ܕܲܠܒܲܪ ܡ̣ܢ ܟܝܵܡܵܐ: ܐܲܝܟܲܢ ܡܤܲܓܸܦ ܠܟܼܠ ܚܲܕܼ ܡ̣ܢ ܟܝܵܢܹ̈ܐ</l>
                <l>ܗܵܠܹܝܢ. ܟܠ ܚܲܕܼ ܡ̣ܢ ܟܝܵܢܹ̈ܐ ܓܹܝܪ ܟܲܕܼ ܩܵܪܹܒܼ ܠܕܼܝܼܠܹܗ: ܪܵܘܹ̇ܙ.</l>
                <l>ܝܨܵܒܹ̇ܐ ܐܲܢ̄ܬܿ ܠܡܸܕܲܥ ܕܐܲܝܠܹܝܢ ܐܸܢܹܝܢ ܕܝܼ̈ܠܵܝܵܬܼܵܐ ܕܟܼܠܚܲܕܼ ܡ̣ܢ ܟܝܵܢܹ̈ܐ</l>
                <l>ܗܵܠܹܝܢ: ܚܙܝܼ ܟܠܚܲܕܼ ܡܸܢܗܘܿܢ ܕܒܐܝܼܕܵܐ ܕܡܸܬܼܥܲܕܲܪ ܒܵܗ̇ ܒܲܚܫܲܚܬܼܗܹܝܢ:</l>
                <l>ܕܝܼܠܹܗ ܐܝܼܬܲܝܗܹܝܢ. ܘܒܲܐܝܠܹܝܢ ܕܡܸܫܬܲܢܲܩ: ܪܲܥ ܕܒܲܕܠܵܐ ܕܝܼܠܹܗ</l>
                <l>ܡܡܲܨܲܥ. ܗܵܢܵܘ ܤܵܟܼܵܐ. ܐܸܢ ܐܸܬܼܚܲܕܼܥܲܬ̤ ܡܸܟܹܝܠ: ܕܚܲܫܹ̈ܐ ܕܟܼܠܚܲܕܼ</l>
                <l>ܡ̣ܢ ܗܵܠܹܝܢ ܟܝܵܢܹ̈ܐ ܤܲܩܘܼ̈ܒܼܠܹܗ ܐܸܢܘܿܢ ܚܲܕܼ ܕܚܲܕܼ: ܡܵܕܹܝܢ ܟܠܡܸܕܸܡ</l>
                <l>ܕܲܠܦܲܓܼܪܵܐ ܡܥܲܕܲܪ ܘܲܡܢܝܼܚ: ܟܲܕܼ ܡܸܬܼܚܲܫܚܵܐ ܒܹܗ ܢܲܦܫܵܐ: ܠܵܘ</l>
                <l>ܕܲܕܼܝܵܢܵܗ̇ ܕܝܼܠܵܗ̇ ܢܸܬܼܚܫܸܒܼ. ܡܸܛܠ ܕܗܵܠܹܝܢ ܕܲܟܼܝܵܢܵܗ̇ ܕܢܲܦܫܵܐ: ܡܵܘܬܵܐ</l>
                <l>ܐܸܢܘܿܢ ܠܹܗ ܠܦܲܓܼܪܵܐ. ܐܸܠܵܐ ܕܲܥܠܹܝܗ̇ ܤܝܼܡܝܼܢ: ܫܐܝܼܠܵܐܝܼܬܼ. ܡܸܛܠ</l>
                <l/>
                <pb n="27"/>
                <l/>
                <l>ܟܪܝܼܗܘܼܬܹܗ ܕܹܝܢ ܕܒܸܤܪܵܐ: ܕܬܸܬܼܚܲܪܲܪ ܡܸܢܗܘܿܢ ܠܲܓܼܡܵܪ ܠܵܐ</l>
                <l>ܡܲܨܝܵܐ ܟܡܵܐ ܕܲܠܒܼܝܼܫܵܐ ܠܹܗ. ܕܲܡܫܵܘܬܲܦ ܗ̄ܘ̣ ܟܝܵܢܵܗ̇ ܒܐܘܼܠܨܵܢܵܘ̈ܗܝ</l>
                <l>ܡܸܛܠ ܡܚܲܝܕܼܘܼܬܼܵܐ ܕܙܵܘ̈ܥܹܝܗ̇: ܕܲܥܙܝܼܠܝܼܢ ܒܪܸ̈ܓܼܫܵܘܗܝ ܒܸܤܪ̈ܵܢܵܝܹܐ</l>
                <l>ܒܚܸܟܼܡܬܼܵܐ ܗܵܝ̇ ܕܠܵܐ ܡܸܬܼܥܲܩܒܼܵܐ. ܒܪܲܡ ܕܹܝܢ ܘܐܵܦܸܢ ܗܵܟܲܢ ܚܠܝܼܛܵܐܝܼܬܼ:</l>
                <l>ܦܪܝܼܫܝܼܢ ܙܵܘ̈ܥܹܐ ܡ̣ܢ ܙܵܘ̈ܥܹܐ: ܘܨܸܒܼܝܵܢܵܐ ܡ̣ܢ ܨܸܒܼܝܵܢܵܐ. ܗܵܢܵܘ ܕܹܝܢ:</l>
                <l>ܕܒܸܤܪܵܐ ܡ̣ܢ ܪܘܼܚܵܐ. ܘܠܲܓܼܡܵܪ ܟܝܵܢܵܐ ܠܵܐ ܡܸܬܼܒܲܠܲܒܲܠ: ܘܥܲܠ</l>
                <l>ܕܝܼܠܹܗ ܠܵܐ ܟܵܐܹ̇ܡ. ܐܸܠܵܐ ܟܠܚܲܕܼ ܡܸܢܗܘܿܢ ܘܐܵܦܸܢ ܤܲܓܝܼ ܠܫܲܘܝܘܼܬܼܵܐ</l>
                <l>ܢܲܝܬܸܐ ܐܸܢܘܿܢ ܐ̄ܢܵܫ ܒܲܚܛܝܼܬܼܵܐ ܐܵܘ ܒܲܡܝܲܬܿܪܘܼܬܼܵܐ: ܒܲܙܒܲܢ ܟܠܚܲܕܼ</l>
                <l>ܡܸܢܗܘܿܢ: ܨܸܒܼܝܵܢܹܗ ܡܙܝܼܥ: ܘܲܒܼܕܼܝܼܠܹܗ ܪܵܦܹ̇ܬܼ. ܐܸܡܲܬܼܝ ܕܹܝܢ ܕܒܲܡܢܵܬܼܵܐ</l>
                <l>ܬܸܬܼܥܲܠܸܐ ܗ̤ܝ ܡܲܪܢܝܼܬܼܵܐ ܕܦܲܓܼܪܵܐ: ܗܵܝܕܹܝܢ ܟ̱ܠܵܗ̇ ܒܟܠܵܗ̇ ܒܪܘܼܚ</l>
                <l>ܢܵܒܼܗ̇ܝܼܢ ܙܵܘ̈ܥܹܝܗ̇: ܘܲܒܼܠܸܒܵܗ̇ ܕܲܫܡܲܝܵܐ ܤܵܚܹ̇ܝܢ ܒܨܸܒܼ̈ܘܵܬܼܵܐ ܠܵܐ</l>
                <l>ܡܸܬܿܕܲܪ̈ܟܵܢܝܵܬܼܵܐ. ܡ̣ܢ ܕܢܸܥܗܲܕܼ ܕܹܝܢ ܦܲܓܼܪܵܐ ܕܝܼܠܹܗ ܠܵܐ ܦܵܐܹ̇ܫ. ܘܐܵܦܸܢ</l>
                <l>ܗܵܟܲܢ: ܐܲܝܟܼ ܕܐܵܦܠܵܐ ܟܲܕܼ ܒܲܚܛܝܼܬܼܵܐ ܐܝܼܬܲܝܗܘܿܢ: ܫܲܦܝܼܪܵܬܼܵܐ ܕܢܲܦܫܵܐ</l>
                <l>ܡܸܫ̈ܬܲܠܝܵܢ: ܡ̣ܢ ܪܵܦܘܿܬܼܘܼܬܼܵܐ ܕܲܒܼܡܲܕܿܥܵܐ.</l>
                <l> ܕܡܵܢܵܐ ܐܝܼܬܹܝܗ̇ ܕܲܟܼܝܘܼܬܼ ܪܸܥܝܵܢܵܐ. ܕܟܸܐ ܪܸܥܝܵܢܵܐ ܐܝܼܬܼܵܘܗܝ:</l>
                <l>ܠܵܘ ܐܲܝܢܵܐ ܕܠܵܐ ܝܵܕܲܥ̇ ܒܝܼ̈ܫܵܬܼܵܐ. ܘܐܸܢ ܠܵܐ: ܒܥܝܼܪܵܐ ܐܝܼܬܼܵܘܗܝ. ܐܵܦܠܵܐ</l>
                <l>ܠܐܲܝܠܹܝܢ ܕܤܵܡ̣ ܐܸܢܘܿܢ ܟܝܵܢܵܐ ܒܲܡܫܘܼܚܬܼܵܐ ܕܫܲܒܼܪܘܼܬܼܵܐ: ܩܵܪܹܝܢܲܢ ܕܲܟܼܝܲܝ̈</l>
                <l>ܪܸܥܝܵܢܵܐ. ܘܐܸܢ ܠܵܐ: ܐܵܦܠܵܐ ܛܲܟܼܤܵܐ ܕܲܒܼܪ̈ܲܝܵܐ ܬܵܒܼܥ̇ܝܼܢܲܢ ܡ̣ܢ ܒܢܲܝ̈ܢܵܫܵܐ.</l>
                <l>ܐܸܠܵܐ ܐܝܼܬܹܝܗ̇ ܕܲܟܼܝܘܼܬܼܵܐ ܕܪܸܥܝܵܢܵܐ: ܫܲܒܼܝܘܼܬܼܵܐ ܕܒܲܐ̈ܠܵܗܵܝܵܬܼܵܐ: ܕܗܵܘ̇ܝܵܐ</l>
                <l>ܒܵܬܲܪ ܡܝܲܬܿܪ̈ܵܬܼܵܐ ܤܲܓܿܝܼ̈ܐܵܬܼܵܐ ܕܐܸܬܼܦܠܲܚ܀ ܐܵܦܠܵܐ ܠܗܵܢܵܐ ܡܲܡܪܚܝܼܢܲܢ</l>
                <l>ܕܢܹܐܡܲܪ: ܕܲܕܼܠܵܐ ܢܸܤܝܵܢܵܐ ܕܚܘܼ̈ܫܵܒܹܐ ܕܕܲܠܩܘܼܒܼܠܵܐ ܩܢܸܐ ܠܵܗ̇ ܠܗܵܕܹܐ.</l>
                <l>ܘܐܸܢ ܠܵܐ: ܐܵܦܠܵܐ ܦܲܓܼܪܵܐ ܠܒܼܝܼܫ. ܚܢܲܢ ܕܹܝܢ ܤܲܩܘܼ̈ܒܼܠܵܝܵܬܼܵܐ ܡ̣ܢ</l>
                <l/>
                <pb n="28"/>
                <l/>
                <l>ܟܝܵܢܵܐ: ܩܕܼܵܡ ܥܵܠܡܵܐ ܕܲܥܬܼܝܼܕܼ: ܠܵܐ ܡܪܝܼܡܝܼܢܲܢ. ܢܸܤܝܘܿܢܵܐ</l>
                <l>ܕܚܘܼ̈ܫܵܒܹܐ: ܠܵܘ ܠܗܵܝ̇ ܕܲܠܗܘܿܢ ܐ̄ܢܵܫ ܢܸܫܠܲܡ ܐܵܡܲܪ̇ܢܵܐ: ܐܸܠܵܐ</l>
                <l>ܠܫܘܼܪܵܝ ܐܵܓܼܘܿܢܵܐ ܕܚܲܘܼ̈ܫܵܒܹܐ ܕܡܸܬܿܬܿܙܝܼܥ ܒܪܸܥܝܵܢܵܐ: ܡ̣ܢ ܪܒܼܝܼܥܵܝܘܼܬܼ</l>
                <l>ܥܸܠ̈ܠܵܬܼܵܐ ܓܸܢ̈ܤܵܢܵܝܵܬܼܵܐ: ܕܤܝܼ̈ܡܵܢ ܠܡܸܬܿܬܿܙܝܼܥܵܢܘܼܬܼܵܐ ܕܟܼܠܗܘܿܢ ܐܵܕܫܲܝ̈</l>
                <l>ܚܲܫܹ̈ܐ. ܐܲܝܟܼ ܕܠܵܐ ܢܸܫܬܿܟܲܚ ܒܗܵܠܹܝܢ ܚܲܝܹ̈ܐ ܐ̄ܢܵܫ: ܕܢܸܗܘܸܐ ܡܪܲܝܲܡ</l>
                <l>ܡ̣ܢ ܥܘܼܗ̈ܕܵܢܹܐ ܕܲܬܼܝܵܢ. ܢܸܗܘܸܐ ܕܗܵܢܘܿܢ ܪܹ̈ܫܲܝ ܐܵܓܼܘܿܢܹ̈ܐ: ܐܵܦܸܢ ܐܲܝܟܼ</l>
                <l>ܦܵܘܠܘܿܣ ܢܸܬܼܪܲܥܸܐ ܕܲܓܼܡܝܼܪ. ܐܸܠܵܐ ܟܲܕܼ ܦܲܓܼܪܵܐ ܒܝܲܕܼ ܙܵܘܥܵܘ̈ܗܝ</l>
                <l>ܐܲܝܟܼ ܛܲܟܼܤܵܐ ܟܝܵܢܝܵܐ: ܘܥܵܠܡܵܐ ܒܝܲܕܼ ܟܝܵܢܵܘ̈ܗܝ ܒܬܸܫܡܸܫܬܼܵܐ ܕܪܸ̈ܓܼܫܹܐ:</l>
                <l>ܘܢܲܦܫܵܐ ܒܝܲܕܼ ܚܘܼ̈ܫܵܒܹܐ ܘܥܘܼ̈ܗܕܵܢܹܐ ܘܚܲܝ̈ܠܹܐ ܕܡܸܨܛܲܠܝܵܢܘܼܬܼܵܐ:</l>
                <l>ܘܫܹܐܕܹ̈ܐ ܒܝܲܕܼ ܡܙܝܼܥܵܢ̈ܘܵܬܼܵܐ ܕܐܲܝܠܹܝܢ ܕܐܸܬܼܐܡܲܪ: ܒܝܲܕܼ ܗܵܠܹܝܢ ܐܲܪܒܲܥ</l>
                <l>ܠܸܙܬܼܵܐ ܕܚܲܫܹ̈ܐ ܠܘܵܬܹܗ ܡܢܲܗܝܵܐ: ܗ̤ܘ ܟܲܕܼ ܩܲܠܝܼܠ ܡܫܲܓܸܫ:</l>
                <l>ܡܸܬܼܚܲܛܲܦ ܠܘܵܬܼ ܨܸܒܼ̈ܘܵܬܼܵܐ ܡܝܲܬܿܪ̈ܵܬܼܵܐ ܡܝܲܬܿܪ̈ܵܬܼܵܐ ܕܲܒܼܤܘܼ̈ܟܵܠܹܐ ܡܸܬܼܚܲܙ̈ܝܵܢ.
                    ܐܸܢ</l>
                <l>ܩܕܼܵܡ ܒܘܼܛܵܠܹܗ ܕܥܵܠܡܵܐ: ܐܵܘ ܒܝܲܕܼ ܫܘܼܢܵܝܵܐ ܕܲܒܼܡܵܘܬܵܐ: ܡܲܨܝܵܐ</l>
                <l>ܕܬܸܒܼܛܲܠ ܚܕܼܵܐ ܡ̣ܢ ܗܵܠܹܝܢ ܐܲܪܒܲܥ: ܕܘܼܢ ܐܲܢ̄ܬܿ. ܐܵܘ ܐܸܢ ܦܲܓܼܪܵܐ</l>
                <l>ܡܸܬܼܥܲܠܸܐ ܡ̣ܢ ܤܘܼܢܩܵܢܵܘ̈ܗܝ ܠܲܓܼܡܵܪ: ܕܠܵܐ ܥܵܨܹ̇ܐ ܠܹܗ ܟܝܵܢܵܐ:</l>
                <l>ܠܘܵܬܼ ܒܥܵܬܼܵܐ ܕܲܚܕܼܵܐ ܡ̣ܢ ܕܲܬܼܢܵܢ. ܐܸܢ ܕܹܝܢ ܕܢܸܬܼܪܲܥܸܐ ܫܟܼܝܼܪܵܐ</l>
                <l>ܟܡܵܐ ܕܗܵܠܹܝܢ ܩܵܝ̈ܡܵܢ: ܐܵܢܲܢܩܹܐ ܕܐܵܦ ܚܲܫܹ̈ܐ ܡܸܬܿܬܿܙܝܼܥܝܼܢ ܒܟܼܠܗܘܿܢ</l>
                <l>ܠܒܼܝܼ̈ܫܲܝ ܦܲܓܼܪܵܐ: ܘܥܲܠ ܙܗܝܼܪܘܼܬܼܵܐ: ܠܟܼܠ ܐܵܠܨܵܐ. ܚܲܫܹ̈ܐ ܕܹܝܢ ܠܵܘ</l>
                <l>ܚܲܕܼ ܘܲܬܼܪܹܝܢ ܐܵܡܲ݁ܪܢܵܐ: ܐܸܠܵܐ ܠܟܼܠܗܘܿܢ ܦܘܼܪ̈ܫܵܢܹܐ ܕܚܲܫܹ̈ܐ: ܐܲܝܟܼ</l>
                <l>ܠܒܼܝܼ̈ܫܲܝ ܒܸܤܪܵܐ. ܒܪܲܡ: ܐܸܠܵܐ ܐܸܢ ܕܡܲܡܪܲܚ ܐ̄ܢܵܫ: ܕܲܡܚܝܼܠܘܼܬܼ</l>
                <l/>
                <pb n="29"/>
                <l/>
                <l>ܙܵܘ̈ܥܹܐ ܘܲܒܼܨܝܼܪܘܼܬܼ ܐܵܓܼܘܿܢܹ̈ܐ: ܢܹܐܡܲܪ ܗܵܘ̇ ܡ̇ܢ ܕܗ̤ܘ: ܕܠܵܘ ܥܲܠ</l>
                <l>ܥܲܡ̈ܠܹܐ ܤܢܝܼܩܝܼܢ: ܘܥܲܠ ܙܗܝܼܪܘܼܬܼܵܐ ܤܲܓܿܝܼܐܬܼܵܐ.</l>
                <l> ܕܡ̇ܢ ܦܘܼܪܫܵܢܵܐ ܒܹܝܬܼ ܕܲܟܼܝܘܼܬܼ ܪܸܥܝܵܢܵܐ ܠܕܲܟܼܝܘܼܬܼ ܠܸܒܵܐ. ܐ̄ܚܪܹܬܼܵܐ</l>
                <l>ܗ̣̄ܝ ܕܲܟܼܝܘܼܬܼܵܐ ܕܪܸܥܝܵܢܵܐ: ܘܲܐ̄ܚܪܹܬܼܵܐ ܕܲܟܼܝܼܘܼܬܼ ܠܸܒܵܐ. ܐܲܝܟܲܢܵܐ ܕܐܝܼܬܼ</l>
                <l>ܦܘܼܪܫܵܢܵܐ ܒܹܝܬܼ ܗܲܕܵܡܵܐ ܡ̣ܢ ܟ̱ܠܹܗ ܦܲܓܼܪܵܐ: ܠܦܲܓܼܪܵܐ ܟ̱ܠܹܗ. ܪܸܥܝܵܢܵܐ</l>
                <l>ܕܹܝܢ: ܚܲܕܼ ܡ̣ܢ ܪܸ̈ܓܼܫܹܐ ܐܝܼܬܼܵܘܗܝ ܕܢܲܦܫܵܐ. ܠܸܒܵܐ ܕܹܝܢ: ܗ̤ܘܝܘܼ</l>
                <l>ܐܲܚܝܼܕܼܾ ܪܸ̈ܓܼܫܹܐ ܓܵܘܵܝܹ̈ܐ. ܗܵܢܵܘ ܕܹܝܢ: ܪܓܸܫ ܪܸ̈ܓܼܫܝܼܢ. ܕܐܝܼܬܼܵܘܗܝ:</l>
                <l>ܥܸܩܵܪܵܐ. ܘܐܸܢ ܥܸܩܵܪܵܐ ܩܲܕܝܼܫܘܼ: ܐܵܦ ܤܵܘ̈ܟܹܐ ܟܠܗܘܿܢ. ܠܵܘ ܕܹܝܢ</l>
                <l>ܗܵܟܲܢܵܐ ܘܐܵܦ ܒܲܚܕܼܵܐ ܡ̣ܢ ܤܵܘ̈ܟܹܐ ܟܲܕܼ ܡܸܬܼܩܲܕܿܫܵܐ. ܪܸܥܝܵܢܵܐ ܕܹܝܢ</l>
                <l>ܒܥܸܢܝܵܢܵܐ ܙܥܘܿܪܵܐ ܕܲܟܼܬܼܵܒܹ̈ܐ ܘܩܲܠܝܼܠ ܥܲܡܠܵܐ ܕܨܵܘܡܵܐ ܘܫܸܠܝܵܐ:</l>
                <l>ܛܵܥܹ̇ܐ ܗܸܪܓܹܗ ܩܲܕܼܡܵܝܵܐ ܡܡܸܨܛܲܠܲܠ: ܟܲܕܼ ܢܸܬܼܚܤܸܟܼ ܡ̣ܢ ܥܸܢܝܵܢܹ̈ܐ</l>
                <l>ܢܘܼܟܼܪ̈ܵܝܹܐ. ܒܪܲܡ ܕܹܝܢ: ܐܵܦ ܕܠܝܼܠܵܐܝܼܬܼ ܡܸܨܛܲܐܸܐ. ܠܸܒܵܐ ܕܹܝܢ</l>
                <l>ܒܐܘܼ̈ܠܨܵܢܹܐ ܪܵܘܪ̈ܒܹܐ: ܘܲܒܼܓܼܘܼܠܙܵܢܵܐ ܕܡ̣ܢ ܟ̱ܠܹܗ ܚܘܼܠܛܵܢ ܥܵܠܡܵܐ:</l>
                <l>ܥܲܡ ܡܝܼܬܼܘܼܬܼܵܐ ܓܡܝܼܪܬܵܐ ܕܡ̣ܢ ܟܠ: ܡܸܬܿܕܲܟܸܐ. ܘܡܵܐ ܕܐܸܬܿܕܲܟܿܝܼ:</l>
                <l>ܡ̣ܢ ܦܸܓܼܥܹ̈ܐ ܕܨܸܒܼ̈ܘܵܬܼܵܐ ܙܥܘܿܪ̈ܝܵܬܼܵܐ: ܠܵܐ ܡܸܨܛܲܐܝܵܐ ܕܲܟܼܝܘܼܬܹܗ. ܗܵܢܵܘ</l>
                <l>ܕܹܝܢ: ܐܵܦܠܵܐ ܡ̣ܢ ܩܪ̈ܵܒܹܐ ܚܲܤܝܼ̈ܢܹܐ ܕܵܚ̇ܠܵܐ. ܩܢܵܬ̤ ܠܵܗ̇ ܓܹܝܪ</l>
                <l>ܐܸܤܛܘܼܡܟܵܐ ܚܠܝܼܡܵܐ: ܕܲܦܫܝܼܩܵܐܝܼܬܼ ܡܦܲܫܲܪ ܟܠ ܡܹܐܟܼ̈ܠܵܢ: ܕܠܲܐ̄ܚܪ̈ܵܢܹܐ</l>
                <l>ܥܲܤ̈ܩܵܢ ܠܡܲܪ̈ܥܲܝ ܒܬܹܐܪ̈ܵܬܼܗܘܿܢ. ܐܲܡܝܼܪ ܓܹܝܪ ܠܲܒܼܢܲܝ̈ ܐܵܤܵܘ̈ܵܬܼܵܐ</l>
                <l>ܕܟܼܠ ܤܲܝܒܵܪܬܵܐ ܕܒܸܤܪܵܐ ܕܥܲܤܩܵܐ ܠܲܦܫܵܪܵܐ: ܚܲܝܠܵܐ ܝܲܬܝܼܪܵܐ</l>
                <l>ܝܵܗ̇ܒܵܐ ܒܦܲܓܼܪܵܐ ܚܠܝܼܡܵܐ: ܟܲܕܼ ܡܸܬܼܢܲܤܒܵܐ ܠܓܼܵܘ ܐܸܤܛܘܼܡܟܵܐ</l>
                <l>ܚܲܝܠܬܼܵܢܵܐ. ܗܵܟܲܢܵܐ ܕܹܝܢ ܘܟܼܠ ܕܘܼܟܵܝܵܐ ܕܲܦܫܝܼܩܵܐܝܼܬܼ ܗܵܘܹ̇ܐ ܘܲܒܼܙܲܒܼܢܵܐ</l>
                <l/>
                <pb n="30"/>
                <l/>
                <l>ܙܥܘܿܪܵܐ ܘܥܲܡ̈ܠܹܐ ܩܲܠܝܼ̈ܠܹܐ: ܐܵܦ ܦܫܝܼܩܵܐܝܼܬܼ ܡܸܬܿܛܲܡܲܐ. ܕܲܟܼܝܘܼܬܼܵܐ</l>
                <l>ܕܹܝܢ ܕܒܼܐܘܼ̈ܠܨܵܢܹܐ ܪܵܘܪ̈ܒܹܐ ܘܲܒܼܢܘܼܓܼܪܵܐ ܡܸܬܼܩܲܢܝܵܐ: ܘܒܲܡܢܵܬܼ ܡܢܵܘ̈ܵܬܼܵܐ</l>
                <l>ܕܢܲܦܫܵܐ: ܡ̣ܢ ܦܸܓܼܥܹ̈ܐ ܒܨܝܼܪܹ̈ܐ ܕܨܸܒܼ̈ܘܵܬܼܵܐ ܠܵܐ ܩܵܢ̇ܛܵܐ܀ ܪܸ̈ܓܼܫܹܐ</l>
                <l>ܟܢܝܼ̈ܟܹܐ: ܫܲܝܢܵܐ ܡܵܘܠܕܼܝܼܢ ܒܢܲܦܫܵܐ. ܒܲܕܼܠܵܐ ܫܵܒܼܩ̇ܝܼܢ ܕܬܸܤܲܒܼ ܢܸܤܝܵܢܵܐ</l>
                <l>ܕܬܲܟܼܬܘܼܫܵܐ. ܡ̣ܢ ܕܹܝܢ ܕܠܵܐ ܬܸܤܲܒܼ ܪܓܸܫܬܼܵܐ ܕܡܸܕܸܡ: ܙܵܟܼܙܼܬܼܵܐ ܗ̣̄ܝ</l>
                <l>ܕܠܵܐ ܐܵܓܼܘܿܢܵܐ. ܗܵܝ̇ ܕܹܝܢ ܕܬܲܗܡܸܐ ܒܗܵܕܹܐ ܕܲܬܼܚܲܡܤܸܢ ܕܠܵܐ ܬܸܕܲܥ:</l>
                <l>ܘܒܼܵܬܲܪ ܕܥܸܠܲܬ̤ ܪܓܸܫܬܼܵܐ ܬܸܬܼܟܲܬܲܫ ܠܡܸܗܘܵܐ ܠܒܲܪ ܡܸܢܵܗ̇:</l>
                <l>ܡܵܘܒܿܕܼܵܐ ܠܩܲܕܼܡܵܝ̈ܵܬܼܵܐ. ܗܵܠܹܝܢ ܕܐܲܝܬܲܝܗܹܝܢ: ܫܲܦܝܘܼܬܼܵܐ ܘܬܲܡܝܼܡܘܼܬܼܵܐ</l>
                <l>ܕܡ̣ܢ ܟܝܵܢܵܐ. ܤܘܿܓܹܐܗܘܿܢ ܓܹܝܪ ܕܲܒܼܢܲܝ̈ܢܵܫܵܐ: ܐܵܘ ܛܵܟܼ ܕܹܝܢ ܘܟܼܠܹܗ</l>
                <l>ܥܵܠܡܵܐ: ܒܢܝܼܫܵܐ ܗܵܢܵܐ ܢܵܦ̇ܩܝܼܢ ܡ̣ܢ ܐܲܬܼܪܵܐ ܗܵܘ̇. ܚܲܕܼ ܡ̣ܢ ܤܲܓܿܝܼ̈ܐܹܐ</l>
                <l>ܡܸܫܬܿܟܲܚ: ܕܲܥܛܲܦ̣ ܬܘܼܒܼ ܠܕܼܘܼܟܿܬܹܗ ܒܐܸܤܟܹܡܵܐ ܕܲܬܼܪܹܝܢ. ܛܵܒܼ</l>
                <l>ܕܹܝܢ ܫܲܦܝܼܪܵܐ ܦܫܝܼܛܘܼܬܼܵܐ ܐܵܘ ܙܢܲܝ̈ܵܐ ܡܫܲܚ̈ܠ̱ܦܹܐ ܕܫܘܼܒܼܩܵܢܵܐ.</l>
                <l> ܕܸܚ̱ܠܬܼܵܐ ܚܵܫ̇ܚܵܐ ܠܲܟܼܝܵܢܵܐ ܐ̄ܢܵܫܵܝܵܐ: ܠܡܸܛܲܪ ܬܚܘܼܡܵܐ ܕܲܥ̇ܒܼܵܪ</l>
                <l>ܦܘܼܩܕܵܢܵܐ. ܚܘܼܒܵܐ ܕܹܝܢ: ܠܲܡܙܵܥܘܼ ܒܹܗ ܤܘܼܘܵܚܵܐ ܕܛܵܒܼ̈ܬܼܵܐ:</l>
                <l>ܕܡܸܛܠܵܬܼܗܹܝܢ ܡܸܬܼܚܲܦܲܛ ܠܘܵܬܼ ܦܘܼܠܚܵܢܵܐ ܕܫܲܦܝܪ̈ܵܬܼܵܐ܀ ܝܑܼܕܲܥܬܼܵܐ</l>
                <l>ܕܪܘܼܚ: ܬܪܲܝܵܢܝܼܬܼܵܐ ܗ̣̄ܝ ܒܲܗܘܵܝܵܗ̇: ܠܦܘܼܠܚܵܢܵܐ ܕܲܡܝܲܬܿܪܘܼܬܼܵܐ.</l>
                <l>ܩܲܕܝܼܡܝܼܢ ܕܹܝܬ ܠܬܲܪ̈ܬܲܝܗܹܝܢ: ܚܘܼܒܵܐ ܘܕܸܚܠܬܼܵܐ. ܩܲܕܝܼܡܵܐ ܘܲܠܪܸܚܡܬܼܵܐ:</l>
                <l>ܕܸܚܠܬܼܵܐ. ܟܠ ܕܹܝܢ ܕܡܲܚܨܸܦ ܒܩܸܢܝܵܢܵܐ ܕܲܐ̄ܚܪ̈ܵܝܵܬܼܵܐ ܡ̣ܢ ܩܕܼܵܡ</l>
                <l>ܩܲܕܼ̈ܡܵܝܵܬܼܵܐ: ܕܠܵܐ ܦܘܼܫܵܟܼ ܫܲܬܼܐܸܤܬܼܵܐ ܕܐܲܒܼܕܵܢܵܐ ܤܵܐܹ̇ܡ ܒܢܲܦܫܹܗ.</l>
                <l>ܗܵܟܲܢܵܐ ܒܝܘܼܒܵܠܵܐ ܤܝܼ̈ܡܵܢ ܡ̣ܢ ܐܲܠܵܗܵܐ: ܕܗܵܢܹܝܢ: ܡ̣ܢ ܗܵܠܹܝܢ ܢܸܬܼ̈ܝܲܠܕܵܢ.</l>
                <l>ܠܵܐ ܬܚܲܠܸܦ ܚܘܼܒܵܐ ܕܩܲܪܝܼܒܼܵܟܼ ܒܚܘܼܒܵܐ ܕܨܸܒܼ̈ܘܵܬܼܵܐ: ܕܗܵܘ̇ ܕܡ̣ܢ</l>
                <l>ܟܠ ܝܲܩܝܼܪ: ܟܤܸܐ ܠܓܼܵܘ ܡܸܢܹܗ܀ ܗܵܘ̇ ܡܵܐ ܕܐܝܼܬܼܵܘܗܝ ܤܝܵܡܵܐ</l>
                <l/>
                <pb n="31"/>
                <l/>
                <l>ܓܘܼܫܡܵܢܵܝܵܐ ܠܥܲܝ̈ܢܹܐ ܒܸܤܪ̈ܵܢܵܝܬܼܵܐ: ܗ̤ܘ ܟܲܕܼ ܗ̤ܘ ܚܫܲܚܬܼܵܐ ܚܲܫܵܢܵܝܬܼܵܐ</l>
                <l>ܠܚܵܙܘܿܝܘܼܬܼܵܐ ܟܤܝܼܬܼܵܐ. ܘܗܵܘ̇ ܡܵܐ ܕܐܝܼܬܼܵܘܗܝ ܛܲܟܼܤܵܐ ܕܥܲܪ̈ܦܸܠܲܝ</l>
                <l>ܚܲܫܹ̈ܐ ܠܬܹܐܘܿܪܝܼܵܐ ܟܝܵܢܵܝܬܼܵܐ ܕܬܲܪܬܹܝܢ: ܗ̤ܘ ܟܲܕܼ ܗ̤ܘ: ܘܗܵܕܹܐ</l>
                <l>ܠܬܲܩܢܘܼܬܼܵܐ ܟܝܵܢܵܝܬܼܵܐ: ܘܒܹܗ ܒܲܙܢܵܐ ܠܲܚܕܼܵܕܹ̈ܐ: ܥܕܲܡܵܐ ܠܐܲܝܕܵܐ</l>
                <l>ܕܲܠܘܵܬܼܵܗ̇ ܫܵܪܹܟܼ ܝܘܼܒܵܠܗܹܝܢ ܕܬܹܐܘܿܪ̈ܝܼܣ܀ ܡܵܐ ܕܲܒܼܬܲܩܢܘܼܬܼܵܐ ܟܝܵܢܵܝܬܼܵܐ</l>
                <l>ܩܵܐܹ̇ܡ ܗܵܘܢܵܐ: ܒܬܹܐܘܿܪܝܼܵܐ ܕܡܲܠܵܐܟܹ̈ܐ ܐܝܼܬܼܵܘܗܝ: ܕܗ̤ܝ ܗ̣̄ܝ</l>
                <l>ܬܹܐܘܿܪܝܼܵܐ ܩܲܕܼܡܵܝܬܼܵܐ ܘܲܟܼܝܵܢܵܝܬܼܵܐ: ܡܸܬܼܩܲܪܝܵܐ ܕܹܝܢ ܘܗ̤ܝ ܟܲܕܼ ܗ̤ܝ:</l>
                <l>ܘܗܵܘܢܵܐ ܥܲܪܛܸܠܵܝܵܐ. ܡܵܐ ܕܹܝܢ ܕܒܼܝܼܕܲܥܬܼܵܐ ܟܝܵܢܢܵܝܬܼܵܐ ܕܬܲܪܬܹܝܢ: ܡ̣ܢ</l>
                <l>ܬܕܼܵܝܹ̈ܐ ܓܫܝܼ̈ܡܹܐ ܝܵܢܹ̇ܩ ܘܡܸܤܬܲܝܒܲܪ ܚܲܠܒܼܵܐ: ܗܵܝ̇ ܕܡܸܬܼܩܲܪܝܵܐ:</l>
                <l>ܠܒܼܘܼܫܵܐ ܐ̄ܚܪܵܝܵܐ ܕܛܲܟܼܤܸܐ ܕܩܲܕܸܡ ܐܸܬܼܐ̱ܡܲܪ: ܕܡ̣ܢ ܒܵܬܲܪ ܕܲܟܼܝܘܼܬܼܵܐ</l>
                <l>ܤܝܼܡܵܐ: ܕܠܵܗ̇ ܠܘܼܩܕܲܡ ܢܸܥܘܿܠ ܗܵܘܢܵܐ: ܘܗ̤ܝ ܟܲܕܼ ܗ̤ܝ ܩܲܕܝܼܡܵܐ</l>
                <l>ܡܲܢ ܒܲܗܘܵܝܵܐ: ܛܲܟܼܤܵܐ ܗ̣̄ܝ ܓܹܝܪ ܩܲܕܼܡܵܝܵܐ ܕܝܼܕܲܥܬܼܵܐ. ܒܐܝܼܩܵܪܵܐ ܕܹܝܢ:</l>
                <l>ܐ̄ܚܪܵܝܵܐ. ܘܡܸܛܠܗܵܢܵܐ ܘܲܬܼܪܲܝܵܢܝܼܬܼܵܐ ܡܸܬܼܩܲܪܝܵܐ: ܘܐܲܝܟܼ ܪ̈ܘܼܫܡܹܐ ܡܸܕܸܡ</l>
                <l>ܕܐܵܬܼ̈ܘܵܬܼܵܐ: ܕܲܒܼܗܘܿܢ ܡܸܬܿܕܲܟܸܐ ܘܡܸܬܿܕܲܪܲܫ ܗܵܘܢܵܐ ܠܘܵܬܼ ܡܲܤܲܩܬܼܵܐ</l>
                <l>ܕܛܲܟܼܤܵܐ ܗܵܘ̇ ܕܲܬܼܪܹܝܢ: ܕܗ̤ܘܝܘܼ ܓܡܝܼܪܘܼܬܼܵܐ ܕܙܵܘ̈ܥܲܝ ܡܲܕܿܥܵܐ:</l>
                <l>ܘܛܲܟܼܤܵܐ ܩܲܪܝܼܒܼܵܐ ܕܲܠܘܵܬܼ ܬܹܐܘܿܪܝܼܵܐ ܐܲܠܵܗܵܝܵܬܐ܀ ܠܒܼܘܼܫܵܐ ܐ̄ܚܪܵܝܵܐ</l>
                <l>ܕܗܵܘܢܵܐ: ܪܸ̈ܓܼܫܹܐ. ܥܲܪܛܸܠܵܝܘܼܬܹܗ ܕܹܝܢ: ܡܸܬܿܬܿܙܝܼܥܵܢܘܼܬܹܗ</l>
                <l>ܕܲܒܼܬܹܐܘܿܪ̈ܝܼܵܣ ܕܠܵܐ ܗܘܼ̈ܠܹܐ܀ ܐܲܪܦܵܐ ܙܥܘܿܪ̈ܝܵܬܼܵܐ: ܕܬܸܫܟܲܚ</l>
                <l>ܡܝܲܩܪ̈ܵܬܼܵܐ܀ ܗ̤ܘܝܼ ܡܝܼܬܼܵܐ ܒܚܲܝܹ̈ܐ: ܘܠܵܐ ܬܸܚܸܐ ܒܡܝܼܬܼܘܼܬܼܵܐ. ܗܲܒܼ ܢܲܦܫܵܟܼ</l>
                <l>ܕܲܬܼܡܘܼܬܼ ܒܟܲܫܝܼܪܘܼܬܼܵܐ܀ ܘܠܵܐ ܠܡܸܚܵܐ ܒܚܘܼܝܵܒܼܵܐ. ܠܵܘ ܒܲܠܚܘܿܕܼ</l>
                <l>ܗܵܢ̇ܘܿܢ ܕܲܚܠܵܦ ܗܲܝܡܵܢܘܼܬܹܗ ܕܲܡܫܝܼܚܵܐ ܡܩܲܒܿܠܝܼܢ ܡܵܘܬܵܐ ܐܝܼܬܲܝܗܘܿܢ</l>
                <l>ܤܵܗ̈ܕܹܐ: ܐܸܠܵܐ ܐܵܦ ܐܲܝܠܹܝܢ ܕܲܚܠܵܦ ܢܛܘܼܪܲܬܼ ܦܘܼܩܕܵܢܵܘ̈ܗܝ ܡܵܝ̇ܬܿܝܼܢ܀</l>
                <l/>
                <pb n="32"/>
                <l/>
                <l> ܠܵܐ ܬܸܗܘܸܐ ܦܲܟܿܝܼܗ ܒܫܸܐ̈ܠܵܬܼܵܐ: ܕܠܵܐ ܬܨܲܥܲܪ ܠܐܲܠܵܗܵܐ ܒܠܵܐ</l>
                <l>ܝܑܼܕܲܥܬܼܵܟܼ܀ ܐܸܬܼܚܲܟܲܡ ܠܲܡܨܲܠܵܝܘܼ: ܕܬܸܫܬܘܸܐ ܠܲܫܒܼܝܼ̈ܚܵܬܼܵܐ܀ ܒܥܝܼ</l>
                <l>ܝܲܩܝܼܪ̈ܵܬܼܵܐ ܡ̣ܢ ܗܵܘ̇ ܕܠܵܐ ܚܵܤܹ̇ܟܼ: ܕܲܬܼܩܲܒܸܿܠ ܐܝܼܩܵܪܵܐ ܡ̣ܢ ܨܹܐܕܼܵܘܗܝ:</l>
                <l>ܡܸܛܠ ܓܒܼܝܼܬܼܵܐ ܕܨܸܒܼܝܵܢܵܟܼ ܚܲܟܿܝܼܡܵܐ܀ ܫܐܸܠ̣ ܫܠܹܝܡܘܿܢ ܚܸܟܼܡ̱ܬܼܵܐ:</l>
                <l>ܘܲܢܤܲܒܼ ܐܵܦ ܡܲܠܟܿܘܼܬܼܵܐ ܕܐܲܪܥܵܐ ܥܲܡܵܗ̇: ܡܸܛܠ ܗܵܝ̇ ܕܚܲܟܿܝܼܡܵܐܝܼܬܼ</l>
                <l>ܝܑܼܕܲܥ̣ ܠܡܸܫܐܲܠ: ܗܵܢܵܘ ܕܹܝܢ ܡ̣ܢ ܡܲܠܟܵܐ: ܪܵܘܪ̈ܒܼܵܬܼܵܐ܀ ܫܐܸܠ̣</l>
                <l>ܐܹܠܝܼܫܲܥ ܚܲܕܼ ܬܪܹܝܢ ܒܪܘܼܚܵܐ ܕܥܲܠ ܪܲܒܹܿܗ: ܘܠܵܐ ܐܸܬܼܟܲܠܝܲܬ̤ ܡܸܢܹܗ</l>
                <l>ܫܸܐܠ̱ܬܹܗ܀ ܒܥ̣ܵܐ ܝܑܼܤܪܵܝܹܠ ܫܝܼ̈ܛܵܬܼܵܐ: ܘܩܲܒܸܿܠ̣ ܪܘܼܓܼܙܹܗ ܕܐܲܠܵܗܵܐ܀</l>
                <l>ܐܲܪܦܝܼ ܠܗܵܝ̇ ܕܢܸܬܼܗܲܪ ܒܲܥܒܼܝܼ̈ܕܵܬܹܗ ܘܲܕܼܚܝܼ̈ܠܵܬܼܵܐ ܕܲܥܒܼܵܕܼܵܘ̈̇ܗܝ:</l>
                <l>ܘܲܫܐܸܠ̣ ܪ̈ܓܼܝܼܓܼܵܬܼܵܐ ܕܟܲܪܤܹܗ. ܘܥܲܕܼ ܡܹܐܟܼܘܼܠܬܿܗܘܿܢ ܒܦܘܼܡܗܘܿܢ:</l>
                <l>ܪܘܼܓܼܙܹܗ ܕܐܲܠܵܗܵܐ ܤܠܸܩ̣ ܒܗܘܿܢ. ܠܐܲܠܵܗܵܐ ܐܲܝܟܼ ܫܒܼܝܼܚܘܼܬܹܗ</l>
                <l>ܩܲܪܸܒܼ ܫܸܐ̈ܠܵܬܼܵܟܼ: ܕܢܹܐܪܲܒܼ ܠܘܵܬܹܗ ܐܝܼܩܵܪܵܟܼ: ܘܢܸܚܕܸܐ ܒܵܟܼ܀ ܐܲܝܟܲܢܵܐ</l>
                <l>ܕܐ̄ܢܵܫ ܢܸܫܐܲܠ ܡ̣ܢ ܓܲܒܼܪܵܐ ܘܲܠܟܵܐ ܡܠܸܐ ܟܲܝܠܵܐ ܙܸܒܼܠܵܐ: ܠܵܘ</l>
                <l>ܒܲܠܚܘܿܕܼ ܗ̤ܘ ܢܸܬܿܬܿܫܝܼܛ ܡܸܛܠ ܫܝܼܛܘܼܬܼܵܐ ܕܫܸܐܠܬܹܗ: ܒܗܵܝ̇</l>
                <l>ܕܩܲܛܪܸܓܼ ܢܲܦܫܹܗ ܒܠܵܐ ܝܑܼܕܲܥܬܼܵܐ: ܐܸܠܵܐ ܘܨܲܥܪܵܐ ܩܲܪܸܒܼ ܠܡܲܠܟܵܐ</l>
                <l>ܡܸܛܠ ܦܝܵܤܹܗ ܦܲܟܿܝܼܗܵܐ: ܗܵܟܲܢܵܐ ܗ̄ܘ̣ ܡܲܢ ܕܦܲܓܼܪ̈ܵܢܝܬܼܵܐ ܢܸܫܐܲܠ</l>
                <l>ܒܲܨܠܘܿܬܼܵܐ ܡ̣ܢ ܐܲܠܵܗܵܐ܀ ܗܵܐ ܡܲܠܲܐܟܹ̈ܐ ܘܪ̈ܲܒܲܝ ܡܲܠܲܐܟܹ̈ܐ ܕܝܼܬܲܝܗܘܿܢ</l>
                <l>ܪܵܘܪ̈ܒܼܵܢܹܐ ܕܡܲܠܟܵܐ: ܚܵܝ̇ܪܝܼܢ ܒܵܟܼ ܒܥܸܕܵܢܵܐ ܕܲܨܠܘܿܬܼܵܐ: ܕܡܵܢܵܐ ܒܵܥܘܼܬܼܵܐ</l>
                <l>ܬܩܲܪܸܒܼ ܠܡܵܪܗܘܿܢ. ܘܬܼܵܗ̇ܪܝܼܢ ܒܵܟܼ ܟܲܕܼ ܚܵܙܹ̇ܝܢ ܠܦܲܓܼܪܵܢܵܐ ܕܐܲܪܦܝܼ</l>
                <l>ܠܩܸܩܠ̱ܬܹܗ: ܘܲܫܐܸܠ̣ ܫܡܲܝܵܢ̈ܝܵܬܼܵܐ܀ ܠܵܐ ܬܸܫܐܲܠ ܡ̣ܢ ܐܲܠܵܗܵܐ ܗܵܘ̇</l>
                <l/>
                <pb n="33"/>
                <l/>
                <l>ܡܸܕܸܡ: ܕܐܵܦ ܒܸܠܥܵܕܼ ܦܝܵܤܵܐ ܕܝܼܠܲܢ ܒܛܝܼܠ ܠܹܗ ܠܡܸܬܲܠ ܠܲܢ.</l>
                <l>ܠܵܘ ܒܲܠܚܘܿܕܼ ܠܒܲܝܬܵܝܵܘ̈ܗܝ: ܐܸܠܵܐ ܘܕܼܵܐܦܠܵܐ ܠܐܲܝܠܹܝܢ ܕܢܘܼܟܼܪܵܝܑܝܼܢ</l>
                <l>ܠܲܓܼܡܵܪ ܠܝܼܕܲܥܬܹܗ: ܘܐܵܦܠܵܐ ܕܐܝܼܬܼܵܘܗܝ ܝܵܕܼܥ̇ܝܼܢ: ܚܵܤܹ̇ܟܼ ܡܸܢܗܘܿܢ܀</l>
                <l>ܠܵܐ ܠܲܡ ܬܸܗܘܘܿܢ ܡܦܲܩܩܝܼܢ ܐܲܝܟܼ ܚܲܢ̈ܦܹܐ. ܡܵܢܲܐ ܗ̣̄ܝ ܗܵܝ̇ ܕܐܲܝܟܼ</l>
                <l>ܚܲܢ̈ܦܹܐ؟ ܗܵܠܹܝܢ ܠܲܡ ܕܦܲܓܼܪܵܐ: ܥܲܡ̈ܡܹܐ ܗ̄ܘ̣ ܕܐܲܪܥܵܐ ܒܵܥܹ̇ܝܢ ܠܗܹܝܢ.</l>
                <l>ܐܲܢ̄ܬܿܘܿܢ ܠܲܡ: ܠܵܐ ܬܸܪܢܘܿܢ ܕܡܵܢܵܐ ܢܹܐܟܼܘܿܠ: ܐܵܘ ܡܵܢܵܐ ܢܸܫܬܸܐ: ܐܵܘ</l>
                <l>ܡܵܢܵܐ ܢܸܬܼܟܲܤܸܐ. ܐܲܒܼܘܼܟܼܘܿܢ ܠܲܡ ܝܵܕܲܥ̇: ܕܐܵܦ ܠܟܼܘܿܢ ܡܸܬܼܒܲܥ̈ܝܵܢ</l>
                <l>ܗܵܠܹܝܢ܀ ܠܵܐ ܡܸܡܬܼܘܿܡ ܫܵܐܹ̇ܠ ܒܪܵܐ ܡ̣ܢ ܐܲܒܼܘܼܗܝ ܠܲܚܡܵܐ: ܐܸܠܵܐ</l>
                <l>ܥܲܠ ܡܢܵܘ̈ܬܼܵܐ ܪܵܘܪ̈ܒܼܵܬܼܵܐ ܕܐܝܼܬܼ ܠܹܗ ܒܹܝܬܼ ܐܲܒܼܘܼܗܝ: ܡܩܲܪܸܒܼ</l>
                <l>ܦܝܵܤܵܐ܀ ܗܵܝ̇ ܕܲܦ̣ܩܲܕܼ ܡܵܪܲܢ ܥܲܠ ܠܚܸܡ ܝܵܘܡܵܐ ܠܡܸܫܐܲܠ ܒܲܨܠܘܼܬܼܵܐ:</l>
                <l>ܫܸܐܠ̱ܬܼܵܐ ܗ̣̄ܝ ܕܲܠܓܼܵܘܵܐ ܐܲܫܠܸܡ̣: ܡܸܛܠ ܡܚܝܼܠܘܼܬܼܵܐ ܕܬܲܪ̈ܥܝܵܬܼܗܘܿܢ.</l>
                <l>ܚܙܝܼ ܕܹܝܢ ܠܲܡܫܲܡ̈ܠܲܝܲܝ ܒܝܼܕܲܥܼܵܐ ܘܲܚܠܝܼ̈ܡܲܝ ܢܲܦܫܵܐ: ܡܵܢܵܐ ܦܵܩܹ̇ܕܼ</l>
                <l>ܠܗܘܿܢ: ܐܵܦܠܵܐ ܠܲܡ ܥܲܠ ܤܲܝܒܵܪܬܵܐ ܐܵܘ ܥܲܠ ܠܒܼܘܼܫܵܐ ܬܸܪܢܘܿܢ.</l>
                <l>ܐܸܢ ܥܲܠ ܦܵܪܲܚܬܼܵܐ ܠܲܡ ܕܲܕܼܠܵܐ ܢܦܸܫ ܒܛܝܼܠ ܠܹܗ ܠܐܲܠܵܗܵܐ: ܟܡܵܐ</l>
                <l>ܝܲܬܿܝܼܪܵܐܝܼܬܼ ܥܠܲܝܟܿܘܿܢ. ܐܸܠܵܐ ܒܥܵܘ ܡ̣ܢ ܐܲܠܵܗܵܐ ܡܲܠܟܿܘܼܬܼܵܐ ܘܙܲܕܝܼܩܘܼܬܼܵܐ:</l>
                <l>ܘܗܵܠܹܝܢ: ܐܲܝܟܼ ܝܲܬܿܝܼܪ̈ܵܬܼܵܐ ܡܵܘܤܸܦ ܠܟܼܘܿܢ܀</l>
                <l> ܐܸܢ ܡܲܓܲܪ ܪܘܼܚܹܗ ܥܲܠ ܫܸܐܠ̱ܬܼܵܟܼ: ܟܲܕܼ ܬܸܒܼܥܸܐ ܘܠܵܐ ܬܸܤܼܲܒܼ</l>
                <l>ܕܠܝܼܠܵܐܝܼܬܼ: ܠܵܐ ܬܸܬܿܥܝܼܩ. ܠܵܐ ܓܹܝܪ ܚܲܟܿܝܼܡ ܐܲܢ̄ܬܿ ܡ̣ܢ ܐܲܠܵܗܵܐ.</l>
                <l>ܐܸܡܲܬܼܝ ܕܹܝܢ ܕܲܬܼܩܵܘܸܐ ܕܐܲܝܟܼ ܗܵܟܲܢ: ܐܵܘ ܡܸܛܠ ܕܘܼܒܵܪ̈ܲܝܟ ܕܠܵܐ</l>
                <l>ܫܵܘܹ̇ܝܢ ܠܫܸܐܠܵܬܼܵܟܼ: ܐܵܘ ܡܸܛܠ ܐܘܼܪ̈ܚܵܬܼܵܐ ܕܠܸܒܵܟܼ ܕܲܦܪ̈ܝܼܫܵܢ ܡ̣ܢ</l>
                <l>ܢܝܼܫܵܐ ܕܲܨܠܘܿܬܼܵܟܼ: ܠܵܘ ܡܸܛܠ ܡܫܘܼܚܬܼܵܟܼ ܕܲܒܼܟܸܤܝܵܐ ܕܫܲܒܼܪܵܐ ܠܘܵܬܼ</l>
                <l>ܪܲܒܿܘܼܬܼܵܗ̇ ܕܲܨܒܼܘܼܬܼܵܐ܀ ܠܵܐ ܙܵܕܹܩ ܕܨܸܒܼ̈ܘܵܬܼܵܐ ܪܵܘܪ̈ܒܼܵܬܼܵܐ ܕܠܝܼܠܵܐܝܼܬܼ</l>
                <l/>
                <pb n="34"/>
                <l/>
                <l>ܢܸܦ̈ܠܵܢ ܒܐܝܼ̈ܕܲܝܢ: ܕܠܵܐ ܬܸܬܼܒܲܨܲܪ ܡܵܘܗܲܒܼܬܹܗ ܕܐܲܠܵܗܵܐ ܡܸܛܠ</l>
                <l>ܦܫܝܼܩܘܼܬܼܵܐ ܕܲܫܟܼܵܚܬܵܗ̇܀ ܟܠܡܸܕܸܡ ܕܲܕܼܠܝܼܠ ܒܲܫܟܼܵܚܬܹܗ: ܐܵܦ</l>
                <l>ܦܫܝܼܩܵܐܝܼܬܼ ܗܵܘܹ̇ܐ ܐܲܒܼܕܵܢܹܗ܀ ܟܠܡܸܕܸܡ ܕܲܒܼܥܲܡܠܵܐ ܡܸܫܬܿܟܲܚ:</l>
                <l>ܒܲܙܗܝܼܪܘܼܬܼܵܐ ܡܸܬܼܢܛܲܪ܀ ܨܗܝܼ ܡܸܛܠ ܝܼܫܘܿܥ: ܕܢܲܪܘܹܝܟܼ ܒܚܘܼܒܹܗ.</l>
                <l>ܥܲܡܸܨ ܥܲܝܢܲܝ̈ܟ ܡ̣ܢ ܝܲܩܝܼܪ̈ܵܬܹܗ ܕܥܵܠܡܵܐ: ܕܬܸܫܬܿܘܸܐ ܠܡܲܡܠܵܟܼܘܼ</l>
                <l>ܒܠܸܒܵܟܼ ܫܠܵܡܵܐ ܕܡ̣ܢ ܐܲܠܵܗܵܐ܀ ܨܘܼܡ ܡ̣ܢ ܡܓܲܪ̈ܓܼܵܢܝܵܬܼܵܐ ܕܲܡܗܲܒ̈ܒܼܵܢ</l>
                <l>ܠܥܲܝ̈ܢܹܐ: ܕܬܸܫܬܿܘܸܐ ܠܚܲܕܼܘܼܬܼܵܐ ܕܲܒܼܪܘܼܚ܀ ܐܸܢ ܠܵܐ ܫܵܘܹ̇ܝܢ ܕܘܼܒܵܪ̈ܲܝܟ</l>
                <l>ܠܐܲܠܵܗܵܐ: ܠܵܐ ܬܸܫܐܲܠ ܡܸܢܹܗ ܡܫܲܒ̈ܚܵܬܼܵܐ: ܕܠܵܐ ܬܸܬܼܚܙܸܐ ܐܲܝܟܼ</l>
                <l>ܓܲܒܼܪܵܐ ܕܲܡܢܲܤܸܐ ܠܐܲܠܵܗܵܐ܀ ܬܪܝܼܨܵܐܝܼܬܼ ܕܹܝܢ ܨܠܘܿܬܼܵܐ: ܠܦܘܼܬܼ</l>
                <l>ܕܘܼܒܵܪܹ̈ܐ ܗܵܘ̇ܝܵܐ܀ ܠܵܐ ܐ̄ܢܵܫ ܡܸܬܼܪܲܓܼܪܲܓܼ ܫܡܲܝܵܢ̈ܝܵܬܼܵܐ: ܟܲܕܼ ܐܲܤܝܼܪ</l>
                <l>ܒܲܦܟܼܵܪܹ̈ܐ ܨܸܒܼ̈ܝܵܢܵܝܹܐ ܡܸܛܠ ܦܲܓܼܪܵܐ. ܘܠܲܝܬܿ ܕܫܵܐܹ̇ܠ ܗܵܠܹܝܢ ܐܲܠܵܗܵܝ̈ܵܬܼܵܐ:</l>
                <l>ܘܲܥܢܸܐ ܒܐܲܪ̈ܥܵܢܵܝܵܬܼܵܐ. ܪܸܓܿܬܹܗ ܕܟܼܠܢܵܫ: ܡ̣ܢ ܥܒܼܵܕܼܵܘ̈ܗܝ ܡܸܬܼܝܲܕܼܥܵܐ.</l>
                <l>ܘܐܵܦ ܥܲܠ ܗܵܘ̇ ܡܵܐ ܕܲܒܼܛܝܼܠ ܠܹܗ: ܕܐܵܦ ܒܲܨܠܘܿܬܼܵܐ ܢܸܫܐܲܠ</l>
                <l>ܥܠܵܘܗܝ: ܐܲܟܼܝܼܦܵܐ ܠܹܗ. ܘܗܵܘ̇ ܡܵܐ ܕܲܡܨܲܠܸܐ ܡܸܛܠܵܬܹܗ: ܘܐܵܦ</l>
                <l>ܕܲܢܚܵܘܸܐ ܒܓܲܠ̈ܝܵܬܹܗ: ܚܦܝܼܛܘܼܬܼܵܐ ܡܚܵܘܸܐ܀ ܐܲܝܢܵܐ ܕܲܠܗܝܼܩ</l>
                <l>ܠܪܵܘܪ̈ܒܼܵܬܼܵܐ: ܒܲܒܼܨܝܼܪ̈ܵܬܼܵܐ ܠܵܐ ܥܢܸܐ܀ ܗ̤ܘܝܼ ܒܲܪ ܚܹܐܪܹ̈ܐ ܟܲܕܼ ܐܲܤܝܼܪ</l>
                <l>ܐܲܢ̄ܬܿ ܒܦܲܓܼܪܵܐ: ܘܚܵܘܵܐ ܫܘܼܥܒܵܕܼܵܐ ܒܚܹܐܪܘܼܬܼܵܟܼ ܡܸܛܠ ܡܫܝܼܚܵܐ:</l>
                <l>ܘܲܥܪܝܼܡܵܐ ܒܬܲܡܝܼܡܘܼܬܼܵܟܼ: ܕܠܵܐ ܬܸܬܼܓܿܢܸܒܼ܀ ܐܲܚܸܒܼ ܡܲܟܿܝܼܟܼܘܼܬܼܵܐ</l>
                <l>ܒܗܘܼ̈ܦܵܟܲܝܟܼ: ܕܬܸܬܼܦܲܨܠ ܡ̣ܢ ܦܲܚܹ̈ܐ ܠܵܐ ܡܸܬܿܕܲܪ̈ܟܵܢܹܐ: ܕܐܲܡܝܼܢܵܐܝܼܬܼ</l>
                <l>ܫܟܼܝܼܚܝܼܢ ܠܒܲܪ ܡ̣ܢ ܫܒܼܝܼ̈ܠܹܐ ܕܲܒܼܗܘܿܢ ܪܵܕܹܝܢ ܡܲܟܿܝܼ̈ܟܹܐ. ܠܵܐ ܬܲܤܠܸܐ</l>
                <l>ܐܘܼ̈ܠܨܵܢܹܐ: ܕܒܼܐܝܼܕܲܝ̈ܗܘܿܢ ܬܸܥܘܿܠ ܠܘܵܬܼ ܝܑܼܕܲܥܬܼܵܐ܀</l>
                <l> ܠܵܐ ܬܸܕܼܚܲܠ ܡ̣ܢ ܢܸܤ̈ܝܘܿܢܹܐ: ܕܲܒܼܗܘܿܢ ܬܸܫܟܲܚ ܝܲܩܝܼܪ̈ܵܬܼܵܐ܀</l>
                <l/>
                <pb n="35"/>
                <l/>
                <l>ܨܲܠܵܐ: ܕܠܵܐ ܬܸܥܘܿܠ ܠܢܸܤ̈ܝܘܿܢܹܐ ܢܲܦܫܵܢܵܝܹ̈ܐ. ܠܲܕܼܦܲܓܼܪܵܐ ܕܹܝܢ: ܒܟܼܠܹܗ</l>
                <l>ܚܲܝܠܵܟܼ ܐܸܬܼܥܲܬܲܕܼ. ܘܲܒܼܟܠܗܘܿܢ ܗܲܕܵܡܲܝ̈ܟ: ܤܚܝܼ ܒܓܼܵܘܗܘܿܢ.</l>
                <l>ܒܸܠܥܵܕܲܝܗܘܿܢ ܓܹܝܪ ܕܬܸܬܼܩܲܪܲܒܼ ܠܐܲܠܵܗܵܐ: ܠܵܐ ܡܸܫܟܲܚ ܐܲܢ̄ܬܿ. ܠܓܼܵܘ</l>
                <l>ܡܸܢܗܘܿܢ ܓܹܝܪ ܤܝܼܡܵܐ: ܢܝܵܚܬܵܐ ܐܲܠܵܗܵܝܵܬܐ܀ ܕܥܵܪܹܩ ܡ̣ܢ ܢܸܤ̈ܝܘܿܢܹܐ:</l>
                <l>ܥܵܪܹܩ ܡ̣ܢ ܡܝܲܬܿܪܘܼܬܼܵܐ. ܠܵܘ ܡ̣ܢ ܢܸܤ̈ܝܘܿܢܹܐ ܕܲܪ̈ܓܼܝܼܓܼܵܬܐ: ܐܸܠܵܐ ܡ̣ܢ</l>
                <l>ܐܘܼ̈ܠܨܵܢܹܐ܀ ܘܐܲܝܟܲܢ ܕܵܡ̇ܝܵܐ ܗܵܝ̇ ܕܨܲܠܵܘ ܕܠܵܐ ܬܸܥܠܘܼܢ ܠܢܸܤܝܘܿܢܵܐ:</l>
                <l>ܠܗܵܝ̇ ܕܐܸܬܼܟܲܬܲܫܘ ܠܡܸܥܲܠ ܒܬܲܪܥܵܐ ܐܲܠܝܼܨܵܐ. ܘܠܵܐ ܠܲܡ ܬܸܕܼܚܠܘܼܢ</l>
                <l>ܡ̣ܢ ܐܲܝܠܹܝܢ ܕܩܵܛ̇ܠܝܼܢ ܦܲܓܼܪܵܐ: ܘܡܲܢ ܕܢܵܘܒܸܿܕܼ ܢܲܦܫܹܗ ܡܸܛܠܵܬܼܝ</l>
                <l>ܢܸܫܟܿܚܝܼܗ̇. ܒܟܼܠܕܘܼܟ: ܥܲܠ ܢܸܤ̈ܝܘܿܢܹܐ ܡܚܲܦܸܛ ܠܲܢ ܡܵܪܲܢ.</l>
                <l>ܘܗܵܪܟܵܐ ܦܵܩܹ̇ܿܕܼ ܕܲܢܨܲܠܸܐ: ܕܠܵܐ ܢܸܥܘܿܠ. ܐܲܝܕܵܐ ܡܝܲܬܿܪܘܼܬܼܵܐ</l>
                <l>ܡܸܬܼܓܲܡܪܵܐ ܒܸܠܥܵܕܼ ܡ̣ܢ ܢܸܤ̈ܝܘܿܢܹܐ؟ ܐܵܘ ܐܲܝܢܵܘ ܢܸܤܝܘܿܢܵܐ ܕܚܲܤܝܼܢ</l>
                <l>ܡ̣ܢ ܐܲܒܼܕܵܢܵܐ: ܕܦܵܩܹ̇ܕܼ ܠܲܢ ܠܡܸܥܲܠ ܡܸܛܠܵܬܹܗ؟ ܡܲܢ ܕܠܵܐ ܢܸܫܩܘܼܠ</l>
                <l>ܙܩܝܼܦܹܗ ܘܪܵܕܹܦ ܒܵܬܲܪܝ: ܠܵܐ ܫܵܘܹ̇ܐ ܠܝܼ. ܘܨܲܠܵܘ ܠܲܡ: ܕܠܵܐ</l>
                <l>ܬܸܥܠܘܼܢ ܠܢܸܤܝܘܿܢܵܐ. ܘܲܒܼܟܼܠܹܗ ܝܘܼܠܦܵܢܹܗ: ܡܲܥܲܠܬܼܵܐ ܕܲܠܢܸܤ̈ܝܘܿܢܹܐ</l>
                <l>ܙܪܝܼܥܵܐ. ܘܗ̤ܘ ܐܸܡ݂ܲܪ: ܕܒܸܠܥܵܕܼ ܢܸܤ̈ܝܘܿܢܹܐ: ܠܵܐ ܡܸܫܬܲܟܼܚܵܐ ܡܲܠܟܿܘܼܬܼܵܐ</l>
                <l>ܕܲܡܫܲܝܵܐ܀ ܐܘܿ ܟܡܵܐ ܩܲܛܝܼܢܵܐ ܐܘܼܪܚܵܐ ܕܝܘܼܠܦܵܢܵܟܼ ܡܵܪܲܢ! ܘܐܲܝܢܵܐ</l>
                <l>ܕܒܼܝܼܕܲܥܬܼܵܐ ܠܵܐ ܡܸܬܼܒܲܝܲܢ ܟܲܕܼ ܩܵܪܹܐ: ܐܲܡܝܼܢܵܐܝܼܬܼ ܠܒܲܪ ܡܸܢܵܗ̇ ܩܵܐܹ̇ܡ</l>
                <l>ܒܤܘܼܟܵܠܹܗ܀ ܟܲܕܼ ܒܥ̣ܵܘ ܡܸܢܹܗ ܒܢܲܝ̈ ܙܲܒܼܕܲܝ ܘܐܸܡܗܘܿܢ ܡܵܘܬܿܒܼܵܐ</l>
                <l>ܕܥܲܡܹܗ ܒܡܲܠܟܘܼܬܼܵܐ: ܗܵܕܹܐ ܬܒܲܥ̣ ܗ̄ܘ̣ܵܐ ܡܸܢܗܘܿܢ: ܕܐܸܢ ܡܸܫܟܿܚܝܼܢ</l>
                <l>ܚܲܕܼܝܵܐܝܼܬܼ ܠܲܡܩܲܒܵܠܘܼ ܟܵܤܵܐ ܕܢܸܤ̈ܝܘܿܢܹܐ. ܡܸܫܟܿܚܝܼܢ ܐܢ̄ܬܘܿܢ ܠܡܸܫܬܼܵܐ</l>
                <l/>
                <pb n="36"/>
                <l/>
                <l>ܟܵܤܵܐ ܕܐܸܢܵܐ ܫܵܬܹ̇ܐ ܐ̄ܢܵܐ: ܘܡܲܥܡܘܿܕܸܝܬܼܵܐ ܕܥܵܡܹ̇ܕܼܢܵܐ ܬܸܥܡ̱ܕܼܘܼܢ؟</l>
                <l>ܘܐܲܝܟܲܢܵܐ ܬܢܵܢ: ܨܲܠܵܘ ܕܠܵܐ ܬܸܥܠܘܼܢ: ܦܵܩܹ̇ܕܼ ܐܲܢ̄ܬܿ ܡܵܪܲܢ؟</l>
                <l> ܕܡܸܛܠ ܐܲܝܠܹܝܢ ܢܸܤ̈ܝܘܿܢܹܐ ܢܨܲܠܸܐ ܕܠܵܐ ܢܸܥܘܼܠ. ܨܲܠܵܐ: ܕܠܵܐ</l>
                <l>ܬܸܥܘܿܠ ܠܢܸܤܝܘܿܢܵܐ ܒܗܲܝܡܵܢܘܼܬܼܵܟܼ܀ ܨܲܠܵܐ: ܕܠܵܐ ܬܸܥܘܿܠ ܠܢܸܤܝܘܿܢܵܐ</l>
                <l>ܒܡܲܤܒܿܪܵܢܘܼܬܼܵܐ ܕܲܒܼܪܸܥܝܵܢܵܟܼ: ܥܲܡ ܫܹܐܕܼܵܐ ܕܓܼܘܼܕܵܦܵܐ ܘܲܕܼܪܵܡܘܼܬܼܵܐ܀</l>
                <l>ܨܲܠܵܐ: ܕܠܵܐ ܬܸܥܘܿܠ ܥܲܡ ܡܸܫܬܲܒܼܩܵܢܘܼܬܼܵܐ ܠܢܸܤ̈ܝܘܿܢܹܐ ܓܠܲܝ̈ܵܐ</l>
                <l>ܕܲܒܼܪܸ̈ܓܼܫܹܐ: ܕܝܵܕܲܥ̇ ܠܡܲܝܬܵܝܘܼ ܥܠܲܝܟܼ ܤܵܛܵܢܵܐ: ܟܲܕܼ ܢܸܬܼܦܤܸܣ</l>
                <l>ܠܹܗ ܡ̣ܢ ܐܲܠܵܗܵܐ: ܡܸܛܠ ܬܲܪ̈ܥܝܵܬܼܵܐ ܤܲܟܼ̈ܠܵܬܼܵܐ ܕܐܸܬܼܚܲܫܲܒܼܬܿ܀ ܨܲܠܵܐ:</l>
                <l>ܕܠܵܐ ܢܸܬܼܪܲܚܲܩ ܡܸܢܵܟܼ ܤܵܗܕܵܐ ܕܢܲܟܼܦܘܼܬܼܵܐ: ܘܬܸܬܼܢܲܤܸܐ ܒܫܲܠܗܸܒܼ̈ܝܵܬܼܵܐ</l>
                <l>ܕܲܚܛܝܼܬܼܵܐ ܒܸܠܥܵܕܼܵܘܗܝ܀ ܨܲܠܵܐ: ܕܠܵܐ ܬܸܥܘܿܠ ܒܢܸܤܝܘܿܢܵܐ ܕܓܼܘܼܕܵܦܵܐ</l>
                <l>ܕܡܸܕܸܡ܀ ܨܲܠܵܐ ܡܵܕܹܝܢ: ܕܠܵܐ ܬܸܥܘܿܠ ܠܢܸܤ̈ܝܘܿܢܹܐ ܢܲܦܫܵܢܵܝܹ̈ܐ.</l>
                <l>ܗܵܢܵܘ ܕܹܝܢ: ܒܗܵܠܹܝܢ ܕܲܠܢܲܦܫܵܐ ܒܐܵܓܼܘܿܢܵܐ ܘܲܒܼܦܘܼ̈ܠܵܓܹܐ ܘܲܒܼܓܼܘܼܪ̈ܵܓܹܐ</l>
                <l>ܡܩܝܼܡܝܼܢ. ܠܲܕܼܦܲܓܼܪܵܐ ܕܹܝܢ: ܒܟܼܠܹܗ ܦܲܓܼܪܵܟܼ ܐܸܬܼܥܲܬܲܕܼ. ܘܲܒܼܟܼܠܗܘܿܢ</l>
                <l>ܗܲܕܵܡܲܝ̈ܟ ܤܚܝܼ ܒܓܼܵܘܗܘܿܢ: ܟܲܕܼ ܡܲܠ̈ܝܵܢ ܥܲܝܢܲܝ̈ܟ ܕܸܡ̈ܥܹܐ: ܕܥܲܡ</l>
                <l>ܢܵܛܘܿܪܵܟܼ ܬܸܫܬܲܟܲܚ ܒܓܼܵܘܗܘܿܢ. ܕܠܵܐ ܢܸܤ̈ܝܘܿܢܹܐ ܕܹܝܢ: ܒܛܝܼܠܘܼܬܹܗ</l>
                <l>ܕܐܲܠܵܗܵܐ ܠܵܐ ܡܸܬܼܪܲܓܼܫܹܐ: ܘܦܵܪܹܗ̄ܤܝܼܵܐ ܕܲܠܘܵܬܹܗ ܠܵܐ ܡܸܬܼܩܲܢܝܵܐ:</l>
                <l>ܘܚܸܟܼܡܬܼܵܐ ܕܪܘܼܚܵܐ ܠܵܐ ܡܸܬܼܝܲܒܠܦܵܐ: ܘܚܘܼܒܹܗ ܕܐܲܠܵܗܵܐ ܒܢܲܦܫܵܐ ܠܵܐ</l>
                <l>ܡܸܤܬܲܬܲܬܼ܀ ܩܕܼܵܡ ܢܸܤ̈ܝܘܿܢܹܐ: ܐܲܝܟܼ ܢܘܼܟܼܪܵܝܵܐ ܡܨܲܠܸܐ ܒܲܪܢܵܫܵܐ</l>
                <l>ܠܐܲܠܵܗܵܐ. ܡܵܐ ܕܹܝܢ ܕܥܲܠ̣ ܠܐܘܼ̈ܠܨܵܢܹܐ ܡܸܛܠ ܚܘܼܒܹܗ ܘܠܵܐ</l>
                <l>ܩܲܒܸܿܠ̣ ܫܘܼܚܠܵܦܵܐ: ܗܵܝܕܹܝܢ ܐܲܝܟܼ ܡܲܢ ܕܚܘܼ̈ܒܼܠܹܗ ܡܸܕܸܡ ܐܲܪܡ̣ܝܼ</l>
                <l>ܥܲܠ ܐܲܠܵܗܵܐ: ܒܲܪ ܒܲܝܬܼܵܐ ܕܝܼܠܹܗ ܡܸܬܼܚܫܵܒܼ: ܘܪܵܚܡܵܐ ܕܐܸܬܼܟܲܬܲܫ</l>
                <l>ܚܠܵܦ ܨܸܒܼܝܵܢܹܗ ܠܘܼܩܒܲܠ ܚܲܝܠܵܐ ܕܲܒܼܥܸܠܒܼܵܒܼܵܘ̈ܗܝ. ܗܵܕܲܐ ܗ̣̄ܝ ܗܵܝ̇</l>
                <l/>
                <pb n="37"/>
                <l/>
                <l>ܕܨܲܠܵܘ: ܕܠܵܐ ܬܸܥܠܘܼܢ ܬܸܥܠܘܼܢ ܠܢܸܤܝܘܿܢܵܐ܀ ܘܬܼܒܼ ܨܲܠܵܐ: ܕܠܵܐ ܬܸܥܘܿܠ</l>
                <l>ܠܢܸܤ̈ܝܘܿܢܹܐ ܡܸܛܠ ܫܘܼܥܠܵܝܵܟܼ: ܐܸܠܵܐ ܡܸܛܠ ܗܵܝ̇ ܕܡܲܚܸܒܼ ܐܲܢ̄ܬܿ</l>
                <l>ܠܐܲܠܵܗܵܐ: ܐܲܝܟܼ ܕܚܲܝܠܹܗ ܢܸܬܼܢܲܨܲܚ ܒܵܟܼ. ܨܲܠܵܐ ܕܠܵܐ ܬܸܥܘܿܠ ܠܗܵܠܹܝܢ:</l>
                <l>ܐܲܝܟܼ ܕܡܸܛܠ ܤܲܟܼܠܘܼܬܼܵܐ ܕܚܘܼ̈ܫܵܒܲܝܟ ܘܤܘܼܥܪ̈ܵܢܲܝܟܼ: ܐܸܠܵܐ ܐܲܝܟܼ</l>
                <l>ܕܬܸܬܼܒܿܩܸܐ ܕܪܵܚܡܵܐ ܐܲܢ̄ܬܿ ܕܐܲܠܵܗܵܐ: ܘܐܲܝܟܼ ܕܢܸܫܬܲܒܲܚ ܚܲܝܠܹܗ</l>
                <l>ܒܲܡܤܲܝܒܿܪܵܢܘܼܬܼܵܟܼ.</l>
                <l>ܥܲܠ ܡܪܲܚܡܵܢܘܼܬܹܗ ܕܡܵܪܲܢ ܕܲܒܼܗܵܢܵܐ ܬܲܪܥܵܐ: ܕܡܲܫܚ̣̇ܗ̇</l>
                <l>ܠܡܸܠܬܹܗ ܠܦܘܼܬܼ ܡܚܝܼܠܘܼܬܼܵܐ ܐ̄ܢܵܫܵܝܬܼܵܐ. ܬܘܼܒܼ ܕܹܝܢ ܒܗܵܢܵܐ ܬܲܪܥܵܐ:</l>
                <l>ܡܪܲܚܡܵܢܵܐܝܼܬܼ ܐܸܬܼܚܲܫܲܚ. ܐܸܢ ܬܸܬܼܒܿܩܸܐ ܘܲܒܼܗܵܠܹܝܢ ܕܦܲܓܼܪܵܐ: ܟܲܕܼ ܚܵܐܲܪ</l>
                <l>ܗ̄ܘ̣ܵܐ ܒܲܡܚܝܼܠܘܼܬܹܗ ܕܲܟܼܝܵܢܵܐ: ܕܕܲܠܡܵܐ ܟܹܝܬܼ ܡܸܛܠ ܕܵܘܝܘܼܬܹܗ</l>
                <l>ܕܦܲܓܼܪܵܐ: ܠܵܐ ܢܸܫܟܲܚ ܡܥܲܙܸܐ ܩܕܼܵܡ ܚܹܐܦܗܘܿܢ ܕܢܸܤ̈ܝܘܿܢܹܐ ܐܸܡܲܬܼܝ</l>
                <l>ܕܡܸܬܼܡܲܨܲܥ: ܘܡܸܛܠܗܵܕܹܐ ܐܵܦ ܡ̣ܢ ܫܪܵܪܵܐ ܢܸܦܸܠ: ܟܲܕܼ ܢܚܘܼܒܼ</l>
                <l>ܡ̣ܢ ܐܘܼ̈ܠܨܵܢܹܐ. ܒܲܕܼܓܼܘܿܢ: ܦܵܩܹ̇ܕܼ ܠܲܢ: ܕܲܟܼܡܵܐ ܕܡܲܨܝܵܐ: ܐ̄ܢܵܫ</l>
                <l>ܒܨܸܒܼܝܵܢܹܗ ܠܵܐ ܢܸܬܸܠ ܢܲܦܫܹܗ ܠܡܸܥܲܠ ܠܢܸܤܝܘܿܢܵܐ. ܘܠܵܘ ܗܵܟܲܢ:</l>
                <l>ܐܸܠܵܐ ܘܐܵܦ ܡܨܲܠܵܝܘܼ ܨܲܠܵܘ: ܕܐܵܦܠܵܐ ܥܵܪܨܵܐܝܼܬܼ ܬܸܫܬܲܟܼܚܘܼܢ</l>
                <l>ܒܓܼܵܘܹܗ: ܐܸܢ ܡܲܨܝܵܐ ܕܒܸܠܥܵܕܼܵܘܗ ܬܸܫܦܪܘܼܢ ܠܐܲܠܵܗܵܐ܀ ܐܸܢ ܕܹܝܢ</l>
                <l>ܐܲܠܨܲܬ̤ ܠܵܗ̇ ܥܲܠ ܡܝܲܬܿܪܘܼܬܼܵܐ ܕܛܵܒܼ ܪܲܒܵܐ: ܘܢܲܩܝܼܦܝܼܢ ܢܸܤ̈ܝܘܿܢܹܐ:</l>
                <l>ܐܵܦܸܢ ܪܲܒܲܬܼ ܕܚܝܼܠܝܼܢ: ܘܐܸܠܵܐ ܢܩܲܒܸܠ ܐܸܢܘܿܢ ܐ̄ܢܵܫ ܡܲܨܝܵܐ ܕܬܸܬܼܓܡܲܪ</l>
                <l>ܡܝܲܬܿܪܘܼܬܼܵܠ ܗܵܝ̇: ܒܙܲܒܼܢܵܐ ܗܵܢܵܐ: ܠܵܐ ܙܵܕܹܩ ܠܲܢ ܠܡܸܤܲܒܼ ܒܐܲܦܲܝ̈</l>
                <l>ܢܲܦܫܲܢ ܐܵܘ ܕܐ̄ܢܵܫ. ܐܵܦܠܵܐ ܡܸܛܠ ܕܸܚܠ̱ܬܼܵܐ ܬܸܫܒܿܘܿܩ ܠܤܘܼܥܪܵܢܵܐ</l>
                <l>ܗܵܘ̇ ܪܲܒܵܐ ܕܒܹܗ ܐܝܼܬܲܝܗܘܿܢ ܚܲܝܹ̈ܐ ܕܢܲܦܫܵܟܼ: ܘܬܸܤܲܒܼ ܬܲܚܦܝܼܬܼܵܐ</l>
                <l/>
                <pb n="38"/>
                <l/>
                <l>ܠܪܲܦܝܘܼܬܼܵܐ: ܗܵܝ̇ ܕܨܲܠܵܘ ܕܠܵܐ ܬܸܥܠܘܼܢ ܠܢܸܤܝܘܿܢܵܐ: ܗܵܠܹܝܢ ܐܸܢܘܿܢ</l>
                <l>ܕܐܲܡܝܼܪ ܥܠܲܝܗܘܿܢ ܕܲܒܼܦܘܼ̈ܩܕܵܢܹܐ ܡܲܫܛܝܵܐܝܼܬܼ ܚܵܛܹ̇ܝܢ܀ ܘܐܸܢ ܬܘܼܒܼ</l>
                <l>ܡܛ̣ܵܐ ܚܲܕܼ ܡ̣ܢ ܦܘܼܩܕܵܢܵܘ̈ܗܝ ܕܐܲܠܵܗܵܐ ܕܢܸܫܬܿܪܸܐ ܒܐ̄ܢܵܫ: ܐܵܘ</l>
                <l>ܩܝܵܡܵܐ ܕܢܲܟܼܦܘܼܬܼܵܐ: ܐܵܘ ܐܸܤܟܹܡܵܐ ܕܩܲܕܝܼܫܘܼܬܼܵܐ: ܐܵܘ ܬܵܘܕܝܼܬܼܵܐ</l>
                <l>ܕܲܒܼܗܲܝܡܵܢܘܼܬܼܵܐ: ܐܵܘ ܠܡܲܤܗܵܕܼܘܼ ܥܲܠ ܡܸܠܬܼܵܐ ܕܐܲܠܵܗܵܐ: ܐܵܘ</l>
                <l>ܠܡܸܛܲܪ ܙܗܝܼܪܵܐܝܼܬܼ ܬܚܘܼ̈ܡܹܐ ܕܢܵܡܘܿܤܵܐ ܕܫܲܪܟܵܐ: ܘܠܲܝܬܿ ܦܘܼܪܤܵܐ:</l>
                <l>ܕܠܵܐ ܢܸܦܸܠ ܐܸܢ ܢܸܩܢܲܛ ܡ̣ܢ ܢܸܤ̈ܝܘܿܢܹܐ. ܗܵܫܵܐ ܡܸܟܹܝܠ ܒܟܼܠܵܗ̇</l>
                <l>ܬܟܼܝܼܠܘܼܬܼܵܐ ܢܒܲܤܲܪ ܥܲܠ ܦܲܓܼܪܵܐ: ܘܢܲܓܼܥܸܠ ܢܲܦܫܹܗ ܠܐܲܠܵܗܵܐ:</l>
                <l>ܘܢܸܥܘܿܠ ܒܲܫܡܹܗ ܕܡܪܝܵܐ. ܘܗܵܘ̇ ܕܲܗܘ̤ܵܐ ܥܲܡ ܝܵܘܤܸܦ ܒܐܲܪܥܵܐ</l>
                <l>ܕܡܸܨܪܹܝܢ ܘܲܗܘ̤ܵܐ ܤܵܗܕܵܐ ܕܢܲܟܼܦܘܼܬܼܵܐ: ܘܥܲܡ ܕܵܢܝܼܐܹܝܠ ܒܓܼܘܼܒܵܐ</l>
                <l>ܕܐܲܪ̈ܝܵܘܵܬܼܵܐ: ܘܥܲܡ ܕܒܹܝܬܼ ܚܲܢܲܢܝܵܐ ܒܐܲܬܘܿܢܵܐ ܕܢܘܼܪܵܐ: ܘܲܠܘܵܬܼ</l>
                <l>ܐܹܪܲܡܝܵܐ ܒܓܼܘܼܒܵܐ ܕܲܤܝܵܢܵܐ ܘܫܵܘܙܒܹܗ ܘܝܲܗ̣ܒܹܗ ܒܪ̈ܲܚܡܹܐ ܡܸܨܥܲܬܼ</l>
                <l>ܡܲܫܪܝܼܬܼܵܐ ܕܟܲܠܕܵܝܹ̈ܐ: ܘܥܲܡ ܦܲܛܪܘܿܣ ܒܹܝܬܼ ܐܲܤܝܼܪܹ̈ܐ ܘܐܲܦܩܹܗ</l>
                <l>ܒܬܲܪ̈ܥܹܐ ܐܲܚܝܼ̈ܕܹܐ: ܘܥܲܡ ܦܵܘܠܘܿܣ ܒܲܟܼܢܘܼ̈ܫܵܬܼܵܐ ܕܲܝܗܘܼ̈ܕܵܝܹܐ: ܘܐܲܝܟܼ</l>
                <l>ܕܒܲܟܼܢܝܼܫܘܼ ܗܵܘ̇ ܕܲܒܼܟܼܠܕܵܪ ܗܘ̤ܵܐ ܠܘܵܬܼ ܥܲܒܼܕܵܘ̈ܗܝ ܒܟܼܠ ܐܲܬܲܪ</l>
                <l>ܘܕܼܪ̈ܟܿܝܵܢ: ܘܚܵܘܝܼ ܒܗܘܿܢ ܚܲܝܠܹܗ ܘܢܲܨܲܚ ܘܢܲܛܲܪ ܐܸܢܘܿܢ ܒܕܼܘܼܡܵܪܵܐ</l>
                <l>ܪܲܒܵܐ: ܘܲܚܙܵܘ ܦܘܼܪܩܵܢܹܗ ܒܓܸܠܝܵܐ ܒܲܙܒܲܢ ܐܘܼܠܨܵܢܲܝ̈ܗܘܿܢ: ܗ̤ܘ</l>
                <l>ܡܚܲܝܸܠ ܘܲܡܢܲܛܲܪ ܠܗܵܢܵܐ ܟܲܕܼ ܡܸܨܥܲܬܼ ܡܲܚܫܘܼ̈ܠܹܐ ܕܲܒܼܗܘܿܢ ܚܡܝܼܠ.</l>
                <l>ܢܸܫܩܘܿܠ ܒܢܲܦܫܹܗ ܡܸܟܹܝܠ ܛܢܵܢܵܐ ܕܡܲܩ̈ܒܼܵܝܹܐ ܠܘܼܩܒܲܠ ܒܥܸܠܕܒܼܵܒܼܵܐ</l>
                <l>ܠܵܐ ܡܸܬܼܚܲܙܝܵܢܵܐ ܘܦܵܠܚܵܘ̈ܗܝ: ܘܐܲܝܟܼ ܫܲܪܟܵܐ ܕܲܢܒܼܝܹ̈ܐ ܩܲܕܝܼ̈ܫܹܐ ܘܲܫܠܝܼܚܹ̈ܐ</l>
                <l>ܘܤܵܗ̈ܕܹܐ ܘܡܵܘ̈ܕܝܵܢܹܐ ܘܝܼܚܝܼ̈ܕܼܵܝܹܐ: ܕܩܲܝܸܡ̣ܘ ܢܵܡܘܼܤܹ̈ܐ ܐܲܠܵܗܵܝܹ̈ܐ</l>
                <l>ܘܦܘܼ̈ܩܕܵܢܹܐ ܕܪܘܼܚܵܐ ܒܐܲܬܼܪ̈ܵܘܵܬܼܵܐ ܕܚܝܼ̈ܠܹܐ ܘܲܒܼܢܤ̈ܝܘܿܢܹܐ ܥܲܤ̈ܩܹܐ</l>
                <l/>
                <pb n="39"/>
                <l/>
                <l>ܘܲܓܼܢܝܼܚܹ̈ܐ: ܘܲܫܕܼܵܘ ܠܥܵܠܡܵܐ ܘܦܲܓܼܪܵܐ ܠܒܸܤܬܲܪܗܘܿܢ. ܘܚܲܡܤܸܢ̣ܘ</l>
                <l>ܒܲܫܪܵܪܗܘܿܢ ܘܠܵܐ ܚܵܒܼܘ ܡ̣ܢ ܩܛܝܼܪܵܐ ܕܲܬܼܟܸܒܼ ܥܲܠ ܦܲܓܼܪܵܐ ܐܲܟܲܚ̄ܕܼ</l>
                <l>ܘܥܲܠ ܢܲܦܫܵܐ: ܘܓܲܢ̄ܒܵܪܵܐܝܼܬܼ ܐܸܬܼܢܲܨܲܚܘ: ܘܗܵܐ ܩܲܠܝܼܠ ܡ̣ܢ ܤܲܓܝܼ</l>
                <l>ܪܫܝܼܡܝܼܢ ܫܡܵܗܲܝ̈ܗܘܿܢ ܒܤܸܦ̣ܪܵܐ ܕܚܲܝܹ̈ܐ: ܥܕܲܡܵܐ ܠܡܹܐܬܼܝܼܬܹܗ ܕܡܵܪܲܢ.</l>
                <l>ܘܲܢܛܝܼܪܝܼܢ ܫܲܪ̈ܒܲܝܗܘܿܢ ܒܲܟܼܬܼܵܒܼܵܐ ܒܪܸܡܙܹܗ ܕܐܲܠܵܗܵܐ: ܠܝܘܼܠܦܵܢܵܐ</l>
                <l>ܘܲܠܠܘܼܒܼܵܒܼܵܐ ܕܝܼܠܲܢ: ܐܲܝܟܼ ܤܵܗܕܘܼܬܹܗ ܕܛܘܼܒܼܵܢܵܐ ܫܠܝܼܚܵܐ: ܕܡܸܢܗܘܿܢ</l>
                <l>ܢܸܬܼܚܲܟܲܡ ܘܢܹܐܠܲܦ ܐܘܼܪܚܵܐ ܕܐܲܠܵܗܵܐ: ܟܲܕܼ ܢܤܝܼܡ ܐܸܢܹܝܢ ܠܬܲܫ̈ܥܝܵܬܼܗܘܿܢ</l>
                <l>ܐܲܝܟܼ ܝܘܼ̈ܩܢܹܐ ܕܚܲܝܹ̈ܐ ܩܕܼܵܡ ܥܲܝ̈ܢܹܐ ܕܬܲܪܥܝܼܬܲܢ: ܘܢܸܫܩܘܿܠ ܕܘܼܡܝܵܐ</l>
                <l>ܡܸܢܗܹܝܢ: ܘܲܢܕܲܡܸܐ ܒܗܹܝܢ ܐܘܼܪ̈ܚܵܬܼܵܐ ܕܕܼܘܼܒܵܪ̈ܲܝܢ: ܡ̣ܢ ܦܸܚܡܵܐ</l>
                <l>ܕܩܲܕܼ̈ܡܵܝܹܐ܀ ܗܲܢܝ ܠܢܲܦܫܵܐ ܡܗܵܘܲܢܬܼܵܐ ܡܲܡܠܠܵܐ ܐܲܠܵܗܵܝܵܐ: ܐܲܝܟܼ</l>
                <l>ܤܲܝܒܵܪܬܵܐ ܕܲܗܝܼܢܬܼܵܐ ܕܲܡܫܲܢܵܐ ܠܦܲܓܼܪܵܐ ܒܚܸܟܵܐ ܕܲܚܠܝܼ̈ܡܹܐ܀ ܪ̈ܓܼܝܼܓܼܵܢ</l>
                <l>ܬܲܫ̈ܥܝܵܬܼܵܐ ܕܟܹܐܢܹ̈ܐ ܠܡܲܫܡܲܥܬܼܵܐ ܕܬܲܡܝܼ̈ܡܹܐ: ܐܲܝܟܼ ܫܸܩܝܵܐ ܐܲܡܝܼܢܵܐ</l>
                <l>ܠܢܸܨ̈ܒܵܬܼܵܐ ܚܲܕܼ̈ܬܼܵܬܼܵܐ܀ ܬܸܗܘܸܐ ܚܫܝܼܒܼܵܐ ܠܵܟܼ ܨܵܘܬܵܐ ܕܲܡܕܲܒܿܪܵܢܘܼܬܹܗ</l>
                <l>ܕܐܲܠܵܗܵܐ ܕܐܸܫܬܲܡܲܫ ܠܘܵܬܼ ܐ̄ܢܵܫܵܐ ܩܲܕܼ̈ܡܵܝܹܐ: ܐܲܝܟܼ ܤܲܡܡܵܢܹ̈ܐ ܝܲܩܝܼܪܹ̈ܐ</l>
                <l>ܠܥܲܝ̈ܢܹܐ ܕܲܓܼܗܝܼܪ̈ܵܢ. ܘܢܸܬܼܢܛܲܪ ܥܘܼܗܕܵܢܗܹܝܢ ܠܘܵܬܼܵܟܼ: ܒܟܼܠܗܘܿܢ</l>
                <l>ܥܸܕܵܢܹ̈ܐ ܕܝܵܘܡܵܐ. ܘܲܗܪܘܿܓܼ ܘܲܪܢܝܼ ܘܐܸܬܼܚܲܟܲܡ ܒܗܹܝܢ: ܘܬܸܕܲܥ</l>
                <l>ܠܡܸܤܲܒܼ ܒܐܝܼܩܵܪܵܐ ܥܘܼܗܕܵܢܵܐ ܕܪܲܒܿܘܼܬܹܗ ܕܐܲܠܵܗܵܐ ܒܢܲܦܫܵܟܼ. ܘܬܸܫܟܲܚ</l>
                <l>ܠܲܩܢܘܿܡܵܟܼ ܚܲܝܹ̈ܐ ܕܲܠܥܵܠܲܡ: ܒܝܼܫܘܿܥ ܡܫܝܼܚܵܐ: ܡܸܨܥܵܝܵܐ ܕܐܲܠܵܗܵܐ</l>
                <l>ܘܕܲܒܼܢܲܝ̈ܢܵܫܵܐ: ܘܲܡܚܲܝܕܼܵܐ ܒܲܬܼܪ̈ܲܝܗܘܿܢ ܟܝܵܢܵܘ̈ܗܝ. ܗܵܘ̇ ܕܟܲܕܼ ܒܬܸܫܒܿܘܿܚܬܼܵܐ</l>
                <l>ܕܲܟܼܪܝܼܟܼܵܐ ܠܲܬܼܪܘܿܢܘܿܣ ܕܐܝܼܩܵܪܹܗ: ܠܸܓܼܝܘܿܢܹ̈ܐ ܕܡܲܠܲܐܟܹ̈ܐ ܠܵܐ</l>
                <l>ܡܸܫܟܿܚܝܼܢ ܕܢܸܬܼܒܲܩܘܿܢ: ܐܸܬܼܚܵܘܝܼ ܡܸܛܠܵܬܼܵܟܼ ܠܥܵܠܡܵܐ: ܫܝܼܛܵܐ:</l>
                <l>ܘܡܲܟܿܝܼܟܼܵܐ ܕܐܲܢ̄ܢܵܫܵܐ. ܕܠܲܝܬܿ ܗ̄ܘ̣ܵܐ ܠܹܗ ܚܸܙܘܵܐ: ܘܠܵܐ ܙܝܼܘܵܐ. ܗܵܘ̇</l>
                <l/>
                <pb n="40"/>
                <l/>
                <l>ܕܟܲܕܼ ܠܵܐ ܡܸܬܼܚܲܙܝܵܢܘܼܬܹܗ ܠܵܐ ܫܵܟܼ̇ܢܵܐ ܬܚܹܝܬܼ ܪܓܸܫܬܼܵܐ ܕܲܒܼܪ̈ܲܝܵܐ</l>
                <l>ܘܲܥܒܼܝܼ̈ܕܹܐ: ܒܐܲܦܲܝ̈ ܬܲܪܥܵܐ ܕܡ̣ܢ ܗܲܕܵܡܲܝ̈ܢ ܫܲܡ̣ܠܝܼ ܡܕܲܒܿܪܵܢܘܼܬܹܗ:</l>
                <l>ܠܦܘܼܪܩܵܢܵܐ ܕܚܲܝܹ̈ܐ ܕܟܼܠ܀ ܗܵܢܵܐ ܕܕܲܟܿܝܼ ܒܹܗ: ܥܲܡܡܹ̈ܐ ܤܲܓܿܝܼ̈ܐܹܐ.</l>
                <l>ܘܡܵܪܝܵܐ ܐܲܦܓܲܥ̣ ܒܹܗ ܚܛܵܗܹ̈ܐ ܕܟܼܠܲܢ: ܐܲܝܟܼ ܡܸܠܬܹܗ ܕܐܹܫܲܥܝܵܐ.</l>
                <l>ܘܡܵܪܝܵܐ ܨܒܼܵܐ ܕܲܢܡܲܟܿܟܼܝܼܘܗܝ: ܘܢܲܚܫܝܼܘܗܝ. ܐܸܬܿܬܿܤܝܼܡ ܚܛܵܗܵܐ</l>
                <l>ܒܢܲܦܫܹܗ: ܟܲܕܼ ܚܛܵܗܵܐ ܠܵܐ ܝܑܼܕܲܥ̣. ܕܥܲܠ ܐܲܦܲܝ̈ ܡܕܲܒܿܪܵܢܘܼܬܹܗ</l>
                <l>ܕܲܒܼܟܼܠܗܘܿܢ ܕܵܪܹ̈ܐ ܕܡܸܛܠܵܬܲܢ: ܬܸܫܒܿܘܿܚܬܼܵܐ ܘܩܘܼܠܵܤܵܐ ܘܩܘܼܒܵܠ</l>
                <l>ܛܲܝܒܿܘܼܬܼܵܐ ܘܤܸܓܼܕܬܼܵܐ ܠܹܗ ܡ̣ܢ ܟܠ: ܐܵܦ ܗܵܫܵܐ ܘܲܒܼܟܼܠܙܒܲܢ:</l>
                <l>ܘܲܠܥܵܠܲܡ ܥܵܠܡܝܼܢ. ܐܵܡܹܝܢ.</l>
            </div>
            <div xml:lang="syr" type="rubric">
                <l>ܫܠܸܡ̣ ܡܹܐܡܪܵܐ ܕܲܬܼܠܵܬܼܵܐ.</l>
            </div>
        </body>
    </text>
</TEI>

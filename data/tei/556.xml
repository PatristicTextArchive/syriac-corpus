<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="en">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/9049">Nativity 8</title>
                <title xml:lang="en" level="s" ref="http://syriaca.org/work/9041">Hymns on Nativity -
                    <foreign xml:lang="syr">ܡܕܪ̈ܫܐ ܕܒܝܬ ܝܠܕܐ</foreign></title>
                <title level="s">Digital Syriac Corpus</title>
                <author ref="http://syriaca.org/person/13">Ephrem the Syrian</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref="http://syriaca.org/person.xml#ebeck">Edmund Beck</name>
                </respStmt>
                <respStmt>
                    <resp>Edited by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
                <respStmt>
                    <resp>Vocalization added by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/556</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac
                        base text is in the public domain. The TEI XML edition is copyrighted by
                        James E. Walters and is released under a Creative Commons Attribution
                        4.0 International Public License (CC BY 4.0).</note></ab>
                    <ab><note>The HTML page is copyrighted by Vanderbilt University and released
                        under a under a Creative Commons Attribution 4.0 International Public
                        License (CC-BY 4.0, https://creativecommons.org/licenses/by/4.0/).
                        Attribution for reuse should follow the suggested citation and also
                        credit the copyright holder of the TEI XML edition.</note></ab>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc xml:id="sourceDesc1">
                <biblStruct>
                    <analytic>
                        <editor>Edmund Beck</editor>
                        <title level="a">Des heiligen Ephraem des Syrers Hymnen De Nativitate (Epiphania)</title>
                    </analytic>
                    <monogr>
                        <title level="m">Corpus Scriptorum Christianorum Orientalium</title>
                        <imprint>
                            <pubPlace>Louvain</pubPlace>
                            <publisher>Secrétariat du CorpusSCO</publisher>
                            <date when="1959">1959</date>
                            <biblScope unit="volume">186</biblScope>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is a collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University.</p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
            <creation>
                <origDate type="composition" from="0330" to="0373">mid-4th century</origDate>
            </creation>
        </profileDesc>
        <revisionDesc status="Edited">
            <change when="2019-12-17" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="DigitalEdition">
        <body>
            <div xml:lang="syr" type="text">
                <div xml:lang="syr" type="rubric">
                    
                    <l>ܒܰܪ ܩܳܠܶܗ</l>
                    
                </div>
                <div xml:lang="syr" type="section" n="1">
                    <head>1</head>
                    <l>ܒܪܺܝܟ ܐܺܝܙܓܰܕܳܐ ܕܰܛܥܶܢ ܘܐܶܬܳܐ </l>
                    <l>ܫܰܝܢܳܐ ܪܰܒܳܐ ܪ̈ܰܚܡܶܐ ܕܐܰܒܽܘܗܝ</l>
                    <l>ܐܰܪܟܶܢ ܨܶܐܕܰܝܢ ܚ̈ܰܘܒܰܝܢ ܕܺܝܠܰܢ</l>
                    <l>ܠܳܐ ܐܰܣܶܩ ܠܶܗ ܥܒܰܕ ܬܰܪܥܽܘܬܳܐ </l>
                    <l>ܠܗܳܝ ܡܳܪܽܘܬܳܐ ܥܰܡ ܩܶܢܝ̈ܳܢܶܝܗܿ</l>
                    <l>ܥܽܘܢܺܝܬܳܐ : ܫܽܘܒܚܳܐ ܠܕܶܢܚܳܟ ܐܰܠܳܗܳܝܳܐ ܘܐܢܳܫܳܝܳܐ </l>
                    
                </div>
                <div xml:lang="syr" type="section" n="2">
                    <head>2</head>
                    <l>ܫܒܺܝܚ ܚܰܟܺܝܡܳܐ ܕܚܰܝܶܢ ܚܰܠܶܛ </l>
                    <l>ܐܰܠܳܗܽܘܬܳܐ ܥܰܡ ܐܢܳܫܽܘܬܳܐ </l>
                    <l>ܚܰܕ ܡܶܢ ܪܰܘܡܳܐ ܘܚܰܕ ܡܶܢ ܥܽܘܡܩܳܐ </l>
                    <l>ܟܝ̈ܳܢܶܐ ܡܰܙܶܓ ܐܰܝܟ ܣܰܡܡ̈ܳܢܶܐ </l>
                    <l>ܘܗܘܳܐ ܨܰܠܡܳܐ ܐܰܠܳܗ ܒܰܪ ܐܢܳܫ</l>
                    
                </div>
                <div xml:lang="syr" type="section" n="3">
                    <head>3</head>
                    <l>ܐܳܘ ܛܰܢܳܢܳܐ ܕܰܚܙܳܝܗܝ ܠܐܳܕܳܡ</l>
                    <l>ܕܰܗܘܳܐ ܥܰܦܪܳܐ ܘܚܶܘܝܳܐ ܚܰܪܡܳܐ </l>
                    <l>ܟܰܕ ܐܳܟܶܠ ܠܶܗ ܫܪܳܐ ܚܰܬܺܝܬܳܐ </l>
                    <l>ܒܓܰܘ ܦܰܟܺܝܗܳܐ ܥܰܒܕܶܗ ܡܰܠܚܳܐ </l>
                    <l>ܕܒܳܗܿ ܡܶܬܥܰܘܰܪ ܚܶܘܝܳܐ ܠܺܝܛܳܐ </l>
                    
                </div>
                <div xml:lang="syr" type="section" n="4">
                    <head>4</head>
                    <l>ܒܪܺܝܟ ܚܰܢܳܢܳܐ ܕܰܚܙܳܐ ܪܽܘܡܚܳܐ </l>
                    <l>ܨܶܝܕ ܦܰܪܕܰܝܣܳܐ ܕܰܟܠܳܬ ܐܽܘܪܚܳܐ </l>
                    <l>ܕܐܺܝܠܳܢ ܚ̈ܰܝܶܐ ܘܐܶܬܳܐ ܫܩܰܠ ܠܶܗ </l>
                    <l>ܦܰܓܪܳܐ ܕܰܒܠܰܥ ܕܒܰܬܪܰܥ ܣܛܶܪܶܗ</l>
                    <l>ܢܶܬܪܽܘܥ ܐܽܘܪܚܳܐ ܠܓܰܘ ܦܰܪܕܰܝܣܳܐ </l>
                    
                </div>
                <div xml:lang="syr" type="section" n="5">
                    <head>5</head>
                    <l>ܫܒܺܝܚ ܚܰܢܳܢܳܐ ܕܰܒܩܰܫܝܽܘܬܳܐ </l>
                    <l>ܠܳܐ ܐܶܬܚܰܫܰܚ ܘܰܕܠܳܐ ܩܛܺܝܪܳܐ </l>
                    <l>ܒܚܶܟܡܳܐ ܢܨܰܚ ܗܘܳܐ ܕܢܶܬܶܠ ܛܽܘܦܣܳܐ </l>
                    <l>ܠܰܒܢܰܝ̈ܢܳܫܳܐ ܕܰܒܝܰܕ ܚܰܝܠܳܐ </l>
                    <l>ܘܚܶܟܡܳܐ ܢܶܙܟܽܘܢ ܦܳܪܽܘܫܳܐܺܝܬ </l>
                    
                </div>
                <div xml:lang="syr" type="section" n="6">
                    <head>6</head>
                    <l>ܛܽܘܒܶܝܗܿ ܠܥܳܢܳܟ ܕܐܰܢ̱ܬ ܗܽܘ ܬܰܪܥܳܗܿ</l>
                    <l>ܘܐܰܢ̱ܬ ܗܽܘ ܚܽܘܛܪܳܗܿ ܘܐܰܢ̱ܬ ܗܽܘ ܪܳܥܝܳܗܿ </l>
                    <l>ܘܐܰܢ̱ܬ ܗܽܘ ܫܶܩܝܳܗܿ ܐܰܢ̱ܬ ܡܰܠܳܚܳܗܿ</l>
                    <l>ܐܳܦ ܣܳܥܽܘܪܳܗܿ ܐܳܘ ܠܺܝܚܺܝܕܳܐ </l>
                    <l>ܕܰܦܪܳܐ ܘܰܣܓܳܐ ܒܟܽܠ ܥܽܘܕܪ̈ܳܢܺܝܢ </l>
                    
                </div>
                <div xml:lang="syr" type="section" n="7">
                    <head>7</head>
                    <l>ܐܶܬܰܘ ܐܰܟܳܪ̈ܶܐ ܘܰܣܓܶܕܘ ܩܽܘܕܡܰܘܗܝ</l>
                    <l>ܕܐܰܟܰܪ ܚ̈ܰܝܶܐ ܐܶܬܢܰܒܺܝܘ ܠܶܗ</l>
                    <l>ܟܰܕ ܡܶܬܦܰܨܚܺܝܢ ܒܪܺܝܟ ܐܰܟܳܪܳܐ </l>
                    <l>ܕܒܶܗ ܡܶܬܦܰܠܚܳܐ ܐܰܪܥܳܐ ܕܠܶܒܳܐ </l>
                    <l>ܚܶܛܰܘ̈ܗܝ ܟܰܢܶܫ ܠܐܰܘܨܰܪ ܚ̈ܰܝܶܐ </l>
                    
                </div>
                <div xml:lang="syr" type="section" n="8">
                    <head>8</head>
                    <l>ܐܶܬܰܘ ܦܰܠܳܚ̈ܶܐ ܘܝܰܗܒܘ ܫܽܘܒܚܳܐ </l>
                    <l>ܠܢܽܘܪܒܳܐ ܕܐܰܦܪܰܥ ܡܶܢ ܥܶܩܳܪܶܗ</l>
                    <l>ܘܓܽܘܙܥܶܗ ܕܐܺܝܫܰܝ ܣܓܽܘܠܳܐ ܒܬܽܘܠܳܐ </l>
                    <l>ܕܣܰܬܳܐ ܨܗܺܝܬܳܐ ܢܶܗܘܶܐ ܡܳܐܢ̈ܶܐ </l>
                    <l>ܠܚܰܡܪܳܟ ܚܰܕܬܳܐ ܕܰܡܚܰܕܶܬ ܟܽܠ</l>
                    
                </div>
                <div xml:lang="syr" type="section" n="9">
                    <head>9</head>
                    <l>ܒܳܟ ܢܶܫܬܰܝܰܢ ܟܰܪܡܶܗ ܕܚܰܒܺܝܒܝ</l>
                    <l>ܕܝܰܗܒ ܚܰܪ̈ܽܘܒܶܐ ܐܰܛܥܶܡ ܓܽܘ̈ܦܢܰܘܗܝ</l>
                    <l>ܡܶܢ ܢܶܨܒ̈ܳܬܳܟ ܢܶܛܥܰܢ ܟܽܠܶܗ</l>
                    <l>ܡܶܢ ܒܽܘܪ̈ܟܳܬܳܐ ܦܺܐܪܶܗ ܢܶܪܥܶܐ </l>
                    <l>ܠܡܳܪܶܐ ܟܰܪܡܳܐ ܕܐܶܬܠܰܚܰܡ ܠܶܗ </l>
                    
                </div>
                <div xml:lang="syr" type="section" n="10">
                    <head>10</head>
                    <l>ܐܶܬܰܘ ܢܰܓܳܪ̈ܶܐ ܡܶܛܽܠ ܝܰܘܣܶܦ </l>
                    <l>ܨܶܝܕ ܒܰܪ ܝܰܘܣܶܦ ܒܪܺܝܟ ܗܽܘ ܝܰܠܕܳܟ</l>
                    <l>ܪܺܝܫ ܢܰܓܳܪ̈ܶܐ ܕܒܶܗ ܐܶܬܪܰܫܡܰܬ</l>
                    <l>ܐܳܦ ܟܽܘܺܝܠܳܐ ܒܶܗ ܐܶܬܪܰܟܰܒ</l>
                    <l>ܡܫܰܟܶܢ ܙܰܒܢܳܐ ܕܰܗܘܳܐ ܠܙܰܒܢܳܐ </l>
                    
                </div>
                <div xml:lang="syr" type="section" n="11">
                    <head>11</head>
                    <l>ܐܰܘܕܳܐ ܒܰܫܡܳܗܿ ܕܐܽܘܡܳܢܽܘܬܰܢ</l>
                    <l>ܕܬܶܗܘܶܐ ܚܽܘܬܪܰܢ ܬܶܥܒܶܕ ܢܺܝܪܳܐ </l>
                    <l>ܕܩܰܠܺܝܠ ܐܳܦ ܢܺܝܚ ܥܰܠ ܫܳܩܽܘܠܰܘ̈ܗܝ</l>
                    <l>ܬܶܥܒܶܕ ܟܰܝܠܳܐ ܕܠܳܐ ܡܨܶܐ ܕܢܶܗܘܶܐ </l>
                    <l>ܙܺܐܦܳܐ ܒܓܰܘܶܗ ܕܰܡܠܶܐ ܩܽܘܫܬܳܐ </l>
                    
                </div>
                <div xml:lang="syr" type="section" n="12">
                    <head>12</head>
                    <l>ܐܳܦ ܡܰܣܰܐܬܳܐ ܬܶܪܟܰܒ ܬܶܥܒܶܕ</l>
                    <l>ܡܶܢ ܟܺܐܢܽܘܬܳܐ ܕܐܰܝܢܳܐ ܕܙܳܐܶܠ</l>
                    <l>ܒܳܗܿ ܡܶܬܩܰܛܪܰܓ ܘܐܰܝܢܳܐ ܕܰܓܡܺܝܪ</l>
                    <l>ܒܳܗܿ ܡܶܬܢܰܨܰܚ ܬܩܽܘܠ ܒܳܗܿ ܟܺܐܢܳܐ </l>
                    <l>ܪ̈ܰܚܡܶܐ ܘܚܽܘ̈ܒܶܐ ܐܰܝܟ ܕܰܝܳܢܳܐ </l>
                    
                </div>
                <div xml:lang="syr" type="section" n="13">
                    <head>13</head>
                    <l>ܣܰܪܳܐ ܠܐܺܝܣܚܳܩ ܟܰܕ ܢܰܨܰܪܬܶܗ</l>
                    <l>ܐܰܝܟ ܕܰܠܥܰܒܕܳܐ ܕܰܛܥܺܝܢ ܝܽܘܩܢܳܐ </l>
                    <l>ܕܡܰܠܟܳܐ ܡܳܪܶܗ ܥܰܠ ܟܰܬܦ̈ܳܬܶܗ</l>
                    <l>ܢܺܝܫܳܐ ܕܩܰܝܣܶܗ ܐܳܦ ܥܰܠ ܐܺܝܕ̈ܰܘܗܝ</l>
                    <l>ܦܟܳܪ̈ܶܐ ܘܚ̈ܰܫܶܐ ܐܪܳܙܳܐ ܕܨ̈ܶܨܶܐ </l>
                    
                </div>
                <div xml:lang="syr" type="section" n="14">
                    <head>14</head>
                    <l>ܪܳܚܶܝܠ ܩܥܳܬ ܠܒܰܥܠܳܗܿ ܐܶܡܪܰܬ</l>
                    <l>ܗܰܒ ܠܺܝ ܒ̈ܢܰܝܳܐ ܛܽܘܒܶܝܗܿ ܠܡܰܪܝܰܡ </l>
                    <l>ܕܟܰܕ ܠܳܐ ܫܶܐܠܰܬ ܫܰܪܝܰܬ ܒܥܽܘܒܳܗܿ</l>
                    <l>ܩܰܕܺܝܫܳܐܺܝܬ ܐܰܘ ܡܰܘܗܰܒܬܶܗ</l>
                    <l>ܕܰܫܕܳܬ ܢܰܦܫܳܗܿ ܥܰܠ ܢܳܣܽܘܒܶܝ̈ܗܿ</l>
                    
                </div>
                <div xml:lang="syr" type="section" n="15">
                    <head>15</head>
                    <l>ܚܰܢܳܐ ܒܕܶܡ̈ܥܶܐ ܡܰܪܺܝܪ̈ܳܬܳܐ </l>
                    <l>ܝܰܠܕܳܐ ܫܶܐܠܰܬ ܣܰܪܳܐ ܘܪܰܦܩܳܐ </l>
                    <l>ܒܢܶܕܪ̈ܶܐ ܘܡ̈ܶܠܶܐ ܘܐܳܦ ܐܠܺܝܫܒܰܥ</l>
                    <l>ܬܽܘܒ ܒܰܨܠܽܘܬܳܗܿ ܠܢܽܘܓܪܳܐ ܪܰܒܳܐ </l>
                    <l>ܬܽܘܒ ܒܰܨܠܽܘܬܳܗܿ ܠܢܽܘܓܪܳܐ ܪܰܒܳܐ </l>
                    <l>ܟܰܕ ܐܶܫܬܰܿܢܰܩ ܟܶܢ ܐܶܬܒܰܝܰܐ </l>
                    
                </div>
                <div xml:lang="syr" type="section" n="16">
                    <head>16</head>
                    <l>ܛܽܘܒܶܝܗܿ ܠܡܰܪܝܰܡ ܕܰܕܠܳܐ ܢܶܕܪ̈ܶܐ </l>
                    <l>ܘܰܕܠܳܐ ܨܠܽܘܬܳܐ ܒܰܒܬܽܘܠܽܘܬܳܗܿ</l>
                    <l>ܒܶܛܢܰܬ ܝܶܠܕܰܬ ܡܳܪܳܐ ܕܟܽܠܗܽܘܢ </l>
                    <l>ܒܢܰܝ̈ ܚܰܒܪ̈ܳܬܳܗܿ ܕܰܗܘܰܘ ܘܗܳܘܶܝܢ </l>
                    <l>ܢܰܟ̈ܦܶܐ ܘܟܺܐܢ̈ܶܐ ܟܽܘܡܪ̈ܶܐ ܘܡܰܠܟ̈ܶܐ </l>
                    
                </div>
                <div xml:lang="syr" type="section" n="17">
                    <head>17</head>
                    <l>ܡܰܢ ܗܺܝ ܬܢܰܨܰܪ ܝܰܠܕܳܗܿ ܒܥܽܘܒܳܗܿ</l>
                    <l>ܒܰܕܡܽܘܬ ܡܰܪܝܰܡ ܡܰܢ ܗܺܝ ܬܶܡܪܰܚ</l>
                    <l>ܬܶܩܪܶܐ ܠܰܒܪܳܗܿ ܒܰܪ ܥܳܒܽܘܕܳܐ </l>
                    <l>ܒܰܪ ܒܳܪܽܘܝܳܐ ܡܰܢ ܗܺܝ ܡܶܡܬܽܘܡ </l>
                    <l>ܕܰܩܪܳܬ ܠܰܒܪܳܗܿ ܒܰܪܥܶܠܳܝܳܐ </l>
                    
                </div>
                <div xml:lang="syr" type="section" n="18">
                    <head>18</head>
                    <l>ܝܰܒܶܒܘ ܚ̈ܰܬܢܶܐ ܥܰܡ ܟ̈ܰܠܠܳܬܳܐ </l>
                    <l>ܒܪܺܝܟ ܗܽܘ ܥܽܘܠܳܐ ܕܰܗܘܳܬ ܐܶܡܶܗ </l>
                    <l>ܟܰܠܰܬ ܩܽܘܕܫܳܐ ܛܽܘܒ ܠܰܚܠܽܘܠܳܐ </l>
                    <l>ܕܐܰܢ̱ܬ ܒܓܰܘܶܗ ܕܐܳܦܶܢ ܚܰܡܪܶܗ</l>
                    <l>ܢܰܘܦܶܐ ܡܶܢ ܫܶܠܝ ܒܳܟ ܣܳܓܶܐ ܬܽܘܒ</l>
                    
                </div>
                <div xml:lang="syr" type="section" n="19">
                    <head>19</head>
                    <l>ܩܥܰܘ ܝ̈ܰܠܽܘܕܶܐ ܒܪܺܝܟ ܕܰܗܘܳܐ ܠܰܢ </l>
                    <l>ܐܰܚܳܐ ܘܚܰܒܪܳܐ ܒܰܝܢܳܬ ܫܽܘ̈ܩܶܐ </l>
                    <l>ܒܪܺܝܟ ܗܽܘ ܝܰܘܡܳܐ ܕܰܒܝܰܕ ܣܰܘ̈ܟܶܐ </l>
                    <l>ܢܶܬܶܠ ܫܽܘܒܚܳܐ ܠܐܺܝܠܳܢ ܚ̈ܰܝܶܐ </l>
                    <l>ܕܰܪܟܶܢ ܪܰܘܡܶܗ ܨܶܝܕ ܫܰܒܪܽܘܬܰܢ</l>
                    
                </div>
                <div xml:lang="syr" type="section" n="20">
                    <head>20</head>
                    <l>ܫܡܰܥ ܢܶܩܒ̈ܳܬܳܐ ܕܗܳܐ ܒܬܽܘܠܬܳܐ ܠܰܡ </l>
                    <l>ܬܶܒܛܰܢ ܬܺܐܠܰܕ ܣܒܰܪ ܚܺܐܪ̈ܳܬܳܐ </l>
                    <l>ܕܡܶܢܗܶܝܢ ܬܶܕܢܰܚ ܐܳܦ ܓܰܐܝ̈ܳܬܳܐ </l>
                    <l>ܕܡܶܢܗܶܝܢ ܬܶܡܨܰܚ ܒܪܺܝܟ ܗܽܘ ܪܰܘܡܳܟ</l>
                    <l>ܕܰܪܟܶܢ ܘܰܕܢܰܚ ܡܶܢ ܡܶܣܟܺܢ̈ܶܐ </l>
                    
                </div>
                <div xml:lang="syr" type="section" n="21">
                    <head>21</head>
                    <l>ܐܶܬܢܰܒܺܝ ܗܘܰܝ̈ ܐܳܦ ܫܰܒܪ̈ܳܬܳܐ </l>
                    <l>ܕܰܫܩܺܝܠܳܢ ܠܶܗ ܠܳܟ ܡܳܪܝ ܐܶܗܘܶܐ </l>
                    <l>ܕܐܶܢ ܣܰܢܝܳܐ ܐ̱ܢܳܐ ܘܐܶܢ ܦܰܐܝܳܐ ܐ̱ܢܳܐ </l>
                    <l>ܘܐܶܢ ܫܰܦܠܳܐ ܐ̱ܢܳܐ ܠܳܟ ܛܰܪܩܳܐ ܐ̱ܢܳܐ</l>
                    <l>ܓܢܽܘܢܳܐ ܕܦܳܛܰܪ ܒܳܟ ܚܰܠܶܦܬܶܗ</l>
                    
                </div>
                <div xml:lang="syr" type="section" n="22">
                    <head>22</head>
                    <l>ܘܰܕܛܰܠܝܽܘܬܳܐ ܐܳܦ ܚܰܨܺܝܦܳܐ ܗ̱ܝ</l>
                    <l>ܐܳܦ ܡܰܠܳܠܳܐ ܟܢܰܫ ܫܰܒܪ̈ܳܬܳܐ </l>
                    <l>ܒܢ̈ܳܬ ܥܶܒܪ̈ܳܝܶܐ ܚܰܟܺܝܡ̈ܳܬܳܐ </l>
                    <l>ܘܐܠܝ̈ܳܬܳܐ ܒܢܽܘܨܳܪ̈ܰܝܗܶܝܢ</l>
                    <l>ܗܦܰܟ [ܐܽܘܠܝ̈ܳܬܳܐ] ܠܰܢܒܺܝܽܘܬܳܐ</l>
                    
                </div>
            </div>
        </body>
    </text>
</TEI>

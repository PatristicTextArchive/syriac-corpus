<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8915">Discourse 39</title>
                <title xml:lang="en" level="s" ref="http://syriaca.org/work/8876">Ascetic Discourses, Part 1</title>
                <title level="s">Digital Syriac Corpus</title>
                <author ref="http://syriaca.org/person/550">Isaac of Nineveh</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">Paulus Bedjan</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"/>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/430</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>
                    
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
                        <editor>
                            <forename>Paulus</forename>
                            <surname>Bedjan</surname>
                        </editor>
                        <title level="m">Mar Isaacus Ninivita. De perfectione religiosa.</title>
                        <idno type="URI"/>
                        <idno type="zotero">1102</idno>
                        <imprint>
                            <pubPlace>Paris/Leipzig</pubPlace>
                            <publisher>Otto Harrassowitz</publisher>
                            <date>1909</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc status="UncorrectedTranscription"> 
            <change when="2019-03-05" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>
            <div type="rubric" xml:lang="syr">
                <l>ܬܘܼܒܼ ܡܸܠܟܹ̈ܐ ܡܥܲܕܪ̈ܵܢܹܐ ܕܚܘܼܒܵܐ. ܠܛ.</l>
                
            </div>
            <div type="body" xml:lang="syr">
                <l>ܪ̈ܚܝܼ̈ܡܵܢ ܥܲܤ̈ܩܵܬܵܐ ܕܲܚܠܵܦ ܛܵܒܼܬܵܐ: ܐܲܟܼܘܵܬܼܵܗ̇ ܕܛܵܒܼܬܵܐ. ܠܲܝܬܿ</l>
                <l>ܕܐܸܫܟܲܚ ܢܹܐܚܘܿܕܼ ܡܤܲܪܩܘܼܬܼܵܐ ܚܲܬܝܼܬܬܵܐ: ܐܸܠܵܐ ܐܲܝܢܵܐ ܕܲܦܤܲܩ̣</l>
                <l>ܒܪܸܥܝܵܢܹܗ ܕܲܢܤܲܝܒܲܪ ܐܘܼ̈ܠܨܵܢܹܐ ܗܲܢܝܼܐܝܼܬܼ. ܘܠܲܝܬܿ ܕܐܸܫܟܲܚ ܢܤܲܝܒܲܪ</l>
                <l>ܐܘܼ̈ܠܨܵܢܹܐ: ܐܸܠܵܐ ܐܲܝܢܵܐ ܕܗܲܝܡܸܢ ܕܐܝܼܬܼ ܗ̄ܘ̣ ܡܸܕܸܡ ܕܲܡܝܲܬܲܪ ܡ̣ܢ</l>
                <l>ܢܝܵܚܹ̈ܐ ܦܲܓܼܪ̈ܵܢܵܝܹܐ: ܕܲܚܠܵܦ ܐܘܼ̈ܠܨܵܢܹܐ ܥܬܝܼܕܼ ܕܢܸܤܲܒܼ. ܟܠ</l>
                <l>ܕܠܲܡܤܲܪܩܘܼܬܼܵܐ ܥܲܬܸܕܼ ܢܲܦܫܹܗ: ܩܲܕܼܡܵܝܑܬܼ ܪܸܚܡܲܬܼ ܐܘܼ̈ܠܨܵܢܹܐ</l>
                <l>ܡܸܬܿܬܿܙܝܼܥܵܐ ܒܹܗ: ܘܗܵܝܕܹܝܢ ܕܵܐܹ̇ܠ ܒܹܗ ܚܘܼܫܵܒܼܵܐ ܠܡܸܤܬܲܪܵܩܘܼ ܡ̣ܢ</l>
                <l>ܡܵܐ ܕܲܬܼܢܵܢ. ܘܟܼܠ ܕܠܐܘܼ̈ܠܨܵܢܹܐ ܡܸܬܼܩܲܪܲܒܼ: ܩܲܕܼܸܡܵܝܑܬܼ ܒܗܲܝܡܵܢܘܼܬܼܵܐ</l>
                <l>ܡܸܫܬܲܪܲܪ: ܘܗܵܝܕܹܝܢ ܩܵܪܹܒܼ ܠܐܘܼ̈ܠܨܵܢܹܐ. ܐܲܝܢܵܐ ܕܟܲܕܼܸ ܡ̣ܢ ܨܸܒܼ̈ܘܵܬܼܵܐ</l>
                <l>ܐܸܤܬܲܪܲܩ: ܡ̣ܢ ܪܸ̈ܓܼܫܹܐ ܠܵܐ ܐܸܤܬܲܪܲܩ ܒܲܚܙܵܬܼܵܐ ܘܲܒܼܫܸܡܥܵܐ:</l>
                <l>ܐܘܼ̈ܠܨܵܢܹܐ ܥܦܝܼ̈ܦܹܐ ܥܲܬܸܕܼܸ ܠܢܲܦܫܹܗ: ܘܲܥܦܝܼܦܵܐܝܼܬܼ ܡܸܬܼܐܠܸܨ.</l>
                <l>ܡܵܠܘܿܢ ܕܹܝܢ: ܕܟܲܕܼ ܡ̣ܢ ܚܫܲܚܬܵܐ ܕܲܒܼܗܹܝܢ ܐܸܬܼܢܙܲܪ: ܒܝܲܕܼ ܪܸ̈ܓܼܫܹܐ</l>
                <l>ܡܸܬܼܒܲܤܲܡ ܒܗܹܝܢ: ܗܸܢܹܝܢ ܟܲܕܼ ܗܸܢܹܝܢ ܤܵܒܹ̇ܠ ܡ̣ܢ ܚܲܫܹ̈ܐ ܕܲܒܼܗܹܝܢ:</l>
                <l></l>
                <pb n="297"/>
                <l></l>
                <l>ܐܲܝܠܹܝܢ ܕܡ̣ܢ ܩܕܝܼܡ ܬܵܥܹ̇ܫ ܗ̄ܘ̣ܵܐ ܤܘܼܥܪܵܢܵܐܝܼܬܼ. ܡܸܛܠ ܕܥܘܼܗܕܵܢܵܐ</l>
                <l>ܕܲܥܝܵܕܲܝ̈ܗܹܝܢ: ܠܵܐ ܡܸܬܼܠܚܸܐ ܡ̣ܢ ܬܲܪܥܝܼܸܬܼܵܐ. ܐܸܢܕܼܝܼܢ ܨܘܼܪ̈ܵܬܼܵܐ ܗܲܓܵܓܼܵܝ̈ܵܬܐ</l>
                <l>ܕܪܸܥܝܵܢܵܐܝܼܬܼ ܗܵܘ̈ܝܵܢ: ܐܵܠ̈ܨܵܢ ܠܒܲܪܢܵܫܵܐ ܒܸܠܥܵܕܼ ܨܸܼܒܼ̈ܘܵܬܼܵܐ: ܡܵܢܵܐ ܢܹܐܡܲܪ</l>
                <l>ܥܲܠ ܐܝܼܬܼܘܼܬܼܵܐ ܩܲܪܝܼܒܼܵܬܐ؟ ܀ ܫܲܦܝܼܸܪܵܐ ܡܵܕܹܝܢ ܝܑܼܚܝܼܕܼܵܝܘܼܬܼܵܐ ܘܛܵܒܼ ܡܥܲܕܪܵܐ:</l>
                <l>ܕܲܠܚܘܼ̈ܫܵܒܹܐ ܓܲܢ̄ܒܵܪܵܐܝܼܬܼ ܡܫܲܬܿܩܵܐ: ܘܒܲܡܤܲܝܒܿܪܵܢܘܼܬܼܵܐ ܕܢܸܬܿܕܲܪܲܫ</l>
                <l>ܚܵܝܠܵܐ ܩܵܪܝܵܐ. ܘܚܘܼܡܤܵܢܵܐ ܪܲܒܵܐ ܡܲܠܦܵܐ ܠܹܗ ܠܐ̄ܢܵܫ: ܒܝܲܕܼ ܕܘܼܪܵܫܵܐ</l>
                <l>ܕܡܲܩܢܝܵܐ ܠܹܗ ܥܪܝܼܨܘܼܬܼ ܐܘܼ̈ܠܨܵܢܹܐ: ܕܲܫܟܼܝܼܚܵܐ ܒܵܗ̇ ܐܵܐܲܢܩܵܐܝܼܬܼ܀</l>
                <l>ܠܵܐ ܬܸܒܼܥܸܐ ܡܸܠܟܵܐ ܡ̣ܢ ܐܲܝܢܵܐ ܕܠܵܐ ܐܝܼܬܼܵܘܗ ܒܲܪ ܢܝܼܫܵܟܼ ܒܕܼܘܼܒܵܪܵܐ:</l>
                <l>ܘܐܵܦܸܢ ܛܵܒܼ ܚܲܟܿܝܼܡ. ܡܗܲܝܡܲܢ ܗ̄ܘ̣ ܗܸܕܼܸܝܘܿܛܵܐ ܕܢܲܤ̣ܝܼ ܨܸܒܼ̈ܘܵܬܼܵܐ:</l>
                <l>ܡ̣ܢ ܚܲܟܿܝܼܡܵܐ ܕܲܡܡܲܠܸܠ ܡ̣ܢ ܒܘܼܚܵܢܵܐ: ܠܒܲܪ ܡ̣ܢ ܢܸܤܝܵܢܵܐ ܕܲܒܼܗܹܝܢ.</l>
                <l>ܡܵܢܵܘ ܢܸܤܝܵܢܵܐ؟ ܢܸܤܝܵܢܵܐ؟ ܢܸܤܝܵܢܵܐ ܠܵܘ ܗܵܢܵܘ: ܕܐ̄ܢܵܫ ܢܸܥܘܿܠ ܘܢܸܓܘܿܫ ܨܸܒܼ̈ܘܵܬܼܸܵܐ:</l>
                <l>ܟܲܕܼ ܠܵܐ ܢܵܤܹ̇ܒܼ ܝܲܕܼܥܵܬܼ̈ܗܹܝܢ ܒܝܘܼܬܼܪܵܢܵܐ ܘܚܘܼܤܪܵܢܵܐ: ܘܙܲܒܼܢܵܐ ܢܟܲܬܲܪ</l>
                <l>ܒܗܹܝܢ. ܟܡܵܐ ܙܲܒܼ̈ܢܝܼܢ ܐܲܦܲܝ̈ܗܹܝܢ ܕܨܸܒܼ̈ܘܵܬܼܵܐ ܡܚܵܘ̈ܝܵܢ ܕܚܘܼܤܪܵܢܵܐ: ܟܲܕܼ</l>
                <l>ܠܓܼܵܘ ܡܸܢܗܹܝܢ: ܬܹܐܓܼܘܪܬܵܐ ܫܟܼܝܼܚܵܐ ܕܡܲܠܝܵܐ ܝܘܼܬܼܪ̈ܵܢܹܐ. ܒܹܗ ܒܲܙܢܵܐ</l>
                <l>ܘܗܵܝ̇ ܕܕܲܠܩܘܼܒܼܠܵܐ ܕܗܵܕܹܐ: ܗܵܟܲܢܵܐ ܡܸܤܬܲܟܿܠܵܐ܀ ܤܲܓܝܼ̈ܐܹܐ ܬܘܼܒܼ</l>
                <l>ܐܝܼܬܼ: ܕܡ̣ܢ ܨܸܒܼ̈ܘܵܬܼܵܐ ܕܝܘܼܬܼܪܵܢܵܐ: ܚܘܼܤܪܵܢܵܐ ܤܵܒܼ̇ܠܝܼܢ. ܘܐܵܦܠܵܐ</l>
                <l>ܕܗܵܠܹܝܢ ܫܲܪܝܼܪܵܐ ܤܵܗܕܘܼܬܼܵܐ ܕܝܼܕܲܥܬܼܗܘܿܢ. ܐܸܠܵܐ ܕܐܲܝܢܵܐ ܕܝܵܕܲܥ̇</l>
                <l>ܠܡܸܒܼܩܵܐ ܨܸܒܼ̈ܘܵܬܼܵܐ ܒܲܡܤܲܝܒܪܵܢܘܼܬܼܵܐ ܕܦܘܼܪܫܵܢܵܐ. ܡܸܛܠ ܗܵܢܵܐ: ܠܵܐ</l>
                <l>ܗ̄ܘ̣ܵܐ ܟܠܢܵܫ ܡܗܲܝܡܲܢ ܠܡܸܬܲܠ ܡܸܠܟܵܐ. ܐܸܠܵܐ ܐܲܝܢܵܐ ܕܠܘܼܩܕܲܡ</l>
                <l>ܕܲܒܲܪ ܝܵܬܹܗ ܫܲܦܝܼܪ: ܘܐܝܼܬܼ ܠܹܗ ܝܑܼܕܲܥܬܵܐ ܕܢܸܤܝܵܢܵܐ ܒܟܼܠ ܨܒܼܘܼ:</l>
                <l>ܘܠܵܐ ܪܵܚܹ̇ܡ ܝܵܬܹܗ: ܘܠܵܐ ܢܵܐܹ̇ܕܼ ܡ̣ܢ ܓܘܼ̈ܢܵܝܹܐ܀ ܟܠ ܓܹܝܪ ܐܸܡܲܬܼܝ</l>
                <l></l>
                <pb n="298"/>
                <l></l>
                <l>ܕܐܘܼܪܚܵܐ ܕܡܲܪܕܝܼܬܼܵܟܼ ܒܫܲܝܢܵܐ ܕܠܵܐ ܫܘܼܚܠܵܦܵܐ ܡܸܫܬܲܟܼܚܵܐ ܠܵܟܼ:</l>
                <l>ܩܢܲܛ. ܡܲܒܼܥܵܕܼܘܼ ܡܲܒܼܥܲܕܼ ܐܲܢ̄ܬܿ ܡ̣ܢ ܨܹܝܕܼ ܫܒܼܝܼ̈ܠܹܐ ܐܲܠܵܗܵܝܹ̈ܐ: ܕܪ̈ܝܼܫܲܝ</l>
                <l>ܒܕܼܘܼܪ̈ܟܵܬܼܵܐ ܠܲܐܝܵ̈̄ܬܐ ܕܩܲܕܝܼ̈ܫܹܐ. ܟܡܵܐ ܓܹܝܪ ܕܬܸܫܬܵܘܲܛ ܒܐܘܼܪܚܵܐ</l>
                <l>ܕܲܡܕܲܝܼܢܲܬܼ ܡ̣ܠܟܘܼܬܼܵܐ: ܘܲܒܼܘܲܥܕܵܐ ܬܸܩܪܘܿܒܼ ܕܲܫܒܵܒܼܘܼܬܼܵܗ̇:</l>
                <l>ܫܘܼܘܕܵܥܵܟܼ ܗܵܢܵܐ ܢܸܗܘܸܐ: ܕܥܲܤܩܘܼܬܼ ܢܸܤܝ̈ܘܿܢܹܐ ܐܵܪܥܵܐ ܠܵܟܼ. ܘܲܟܼܡܵܐ</l>
                <l>ܕܝܲܬܝܼܪ ܬܸܬܼܩܲܪܲܒܼ: ܝܲܬܝܼܪ ܬܸܥܘܿܠ ܠܢܸܤ̈ܝܘܿܢܹܐ܀ ܗܵܟܲܢܵܐ ܓܹܝܪ: ܟܠ</l>
                <l>ܐܸܡܲܬܼܝ ܕܫܘܼܚ̈ܠܵܦܹܐ ܥܲܤ̈ܩܹܐ ܬܲܪܓܸܫ ܢܲܦܫܵܟܼ ܒܐܘܼܪܚܵܗ̇: ܕܲܥ</l>
                <l>ܒܙܲܒܼ̈ܢܹܐ ܗܵܢܘܿܢ: ܕܫܘܼܚܠܵܦܵܐ ܕܕܲܪܓܼܵܠܐ ܩܲܒܿܠܲܬ̤ ܢܲܦܫܵܟܼ ܒܟܸܤܝܵܐ:</l>
                <l>ܘܬܼܵܘܤܲܦܬܵܐ ܕܡܵܘܗܲܒܼܬܼܵܐ ܗܘ̤ܵܬܼ ܨܹܐܕܹܝܗ̇: ܥܲܠ ܛܲܟܼܤܵܐ ܕܒܹܗ</l>
                <l>ܩܵܝ̇ܡܵܐ ܗ̄ܘ̣ܵܬܼ܀ ܠܦܘܼܬܼ ܪܲܒܿܘܼܬܼܵܐ ܕܫܘܼ̈ܟܵܢܹܐ: ܗܵܟܲܢܵܐ ܠܩܲܫܝܘܼܬܼܵܐ</l>
                <l>ܕܢܸܤ̈ܝܘܿܢܹܐ ܡܲܥܸܠ ܠܵܗ̇ ܐܲܠܵܗܵܐ ܠܢܲܦܫܵܐ. ܐܸܢ ܕܹܝܢ ܐܝܼܬܼ ܢܲܦܫܵܐ</l>
                <l>ܕܲܡܚܝܼܠܵܐ: ܘܲܠܢܸܤܝܘܿܢܵܐ ܕܤܲܓܝܼ ܩܫܸܐ ܠܵܐ ܤܵܦ̇ܩܵܐ: ܘܡܲܫܸܦ</l>
                <l>ܠܘܵܬܼܵܗ̇ ܐܲܠܵܗܵܐ: ܕܲܥ ܚܲܟܿܝܼܡܵܐܝܼܬܼ: ܕܲܟܼܡܵܐ ܕܲܠܢܸܤܝܘܿܢܵܐ ܪܲܒܵܐ ܠܵܐ</l>
                <l>ܤܵܦ̇ܩܵܐ: ܘܐܵܦܠܵܐ ܠܫܘܼܟܵܢܵܐ ܪܲܒܵܐ. ܐܲܝܟܼ ܕܐܸܬܼܟܠܝܼ ܡܸܢܵܗ̇ ܪܲܒܿܘܼܬܼ</l>
                <l>ܢܸܤܝܘܿܢܵܐ: ܗܵܟܲܢܵܐ ܟܠܸܐ ܡܸܢܵܗ̇ ܘܪܲܒܿܘܼܬܼ ܫܘܼܟܵܢܵܐ. ܠܵܐ ܠܲܓܼܡܵܪ</l>
                <l>ܡܵܘܗܲܒܼܬܵܐ ܕܪܲܒܵܐ ܘܢܸܤܝܘܿܢܵܐ ܒܨܝܼܪܵܐ ܝܲܗ̣̄ܒܼ ܐܲܠܵܗܵܐ. ܡܛܲܟܿܤܝܼܢ</l>
                <l>ܗܵܟܹܝܠ ܢܸܤ̈ܝܘܿܢܹܐ ܒܦܘܼܚܵܡܵܐ ܕܫܘܼ̈ܟܵܢܹܐ. ܡܵܕܹܝܢ: ܡܸܢܗܹܝܢ ܕܥܲܤ̈ܩܵܬܼܵܐ</l>
                <l>ܕܨܹܐܕܲܝܟ ܐܸܬܼܦܲܪܢܲܣ: ܡܲܕܪܸܟܼ ܐܲܢ̄ܬܿ ܟܡܵܝܘܼܬܼܵܐ ܕܪܲܒܿܘܼܬܼܵܐ ܕܩܲܒܿܒܲܬ̤</l>
                <l>ܢܲܦܫܵܟܼ. ܒܦܸܚܡܵܐ ܕܚܲܫܵܐ: ܒܘܼܝܵܐܵܐ܀</l>
                <l>	ܡܵܢܵܐ ܗܵܟܹܝܠ؟ ܢܸܤܝܘܿܢܵܐ: ܘܗܵܝܝܕܹܝܢ ܫܘܼܟܵܢܵܐ. ܐܵܘ ܡܵܘܗܲܒܼܬܼܵܐ:</l>
                <l>ܘܒܼܵܬܼܪܵܗ̇ ܢܸܤܝܘܿܢܵܐ. ܠܵܐ ܓܹܝܪ ܐܵܬܹ̇ܐ ܢܸܤܝܘܿܢܵܐ: ܐܸܠܵܐ ܩܲܒܿܠܲܬ̤</l>
                <l>ܢܲܦܫܵܐ ܪܲܒܿܘܼܬܼܵܐ ܒܟܸܤܝܵܐ ܥܲܠ ܡܫܘܼܚܬܼܵܗ̇ ܩܲܕܼܡܵܝܬܵܐ: ܘܩܲܒܿܠܲܬ̤</l>
                <l></l>
                <pb n="299"/>
                <l></l>
                <l>ܪܘܼܚܵܐ ܕܤܝܼܡܲܬܼ ܒܢܲܝ̈ܵܐ. ܐܝܼܬܼ ܠܲܢ ܬܲܚܘܝܼܬܼܵܐ ܒܗܵܕܹܐ: ܡ̣ܢ ܢܸܤܝܘܿܢܹܗ</l>
                <l>ܕܡܵܪܲܢ. ܗܵܟܲܢܵܐ: ܘܕܲܫܠܝܼܚܹ̈ܐ. ܠܵܐ ܓܹܝܪ ܐܸܫܬܒܸܩܘ ܠܡܸܥܲܠ ܠܒܼܘܼܚܪܵܢܵܐ:</l>
                <l>ܥܕܲܡܵܐ ܕܩܲܒܸܠ̣ܘ ܦܵܪܲܩܠܹܝܛܵܐ. ܐܲܝܠܹܝܢ ܕܡܸܫܬܵܘܬܦܝܼܢ ܒܛܵܒܼܬܼܵܐ:</l>
                <l>ܙܵܕܹܩ ܕܲܢܤܲܝܒܿܪܘܼܢ ܐܵܦ ܢܸܤ̈ܝܘܿܢܹܐ. ܥܲܡܵܗ̇ ܕܛܵܒܼܬܵܐ: ܬܘܼܟܹ̈ܝܝܗ̇.</l>
                <l>ܗܵܟܲܢܵܐ ܫ̣ܦܲܪ ܠܚܲܪܝܼܡ ܒܟܼܠ ܐܲܠܵܗܵܐ. ܘܟܿܕܼ ܗܵܟܲܢ: ܩܲܕܝܼܡܵܐ ܒܪܲܡ</l>
                <l>ܡܲܪܓܫܵܢܘܼܬܼܵܐ ܕܢܸܤܝܘܿܢܵܐ ܠܡܲܪܓܫܵܢܘܼܬܼܵܗ̇ ܕܡܵܘܗܲܒܼܬܼܵܐ: ܡܸܛܠ</l>
                <l>ܒܘܼܚܪܵܢܵܗ̇ ܕܚܹܐܪܘܼܬܼܵܐ. ܠܵܐ ܡܬܼܘܿܡ ܩܲܕܡܲܬ̤ ܛܲܝܒܿܘܼܬܼܸܵܐ ܠܒܲܪܢܵܫܵܐ:</l>
                <l>ܩܕܼܵܡ ܛܥܵܡܬܼܵܐ ܕܢܸܤܝܘܿܢܵܐ. ܒܲܗܘܵܝܵܐ ܡܲܢ: ܩܲܕܝܼܡܵܐ. ܒܲܪܓܸܫܬܵܐ</l>
                <l>ܕܹܝܢ: ܡܵܘܚܪܵܐ܀ ܒܲܕܓܼܘܿܢ: ܙܵܕܹܩ ܕܲܗ̤ܘܲܝ̈ ܐܝܼܬܼ ܨܹܐܲܕܝܟ ܒܲܙܒܼ̈ܢܹܐ</l>
                <l>ܗܵܠܹܝܢ: ܬܲܪܬܹܝܢ ܤܲܩܘܼ̈ܒܼܠܵܝܵܬܼܵܐ ܠܵܐ ܕܵܡ̈ܝܵܬܵܐ. ܡܵܢܵܐ ܗܵܠܹܝܢ؟ ܚܲܕܼܘܼܬܼܵܐ:</l>
                <l>ܘܕܸܚܠܬܼܵܐ. ܚܲܕܼܘܼܬܼܵܐ: ܡܸܛܠ ܕܒܼܐܘܼܪܚܵܐ ܕܪܝܼܫܲܬܼ ܠܩܲܪܝ̈ܫܹܐ: ܡܵܠܘܿܢ</l>
                <l>ܠܡܲܚܝܵܢܵܐ ܕܟܼܠ ܐܸܫܬܿܟܲܚ ܪܵܕܹܐ ܐܲܢ̄ܬܿ: ܐܲܝܟܼ ܕܡ̣ܢ ܫܘܼ̈ܘܕܵܥܹܐ</l>
                <l>ܕܢܸܤ̈ܝܘܿܢܹܐ. ܕܸܚܠ̱ܬܵܐ ܕܹܝܢ: ܕܕܲܠܡܵܐ ܡ̣ܢ ܥܸܠܲܬܼ ܪܵܡܘܼܬܼܵܐ ܡܸܬܼܢܲܤܸܐ</l>
                <l>ܐܲܢ̄ܬܿ ܗ̄ܘ̣ ܒܗܵܠܹܝܢ. ܡܸܬܼܚܲܟܿܡܝܼܢ ܒܪܲܡ ܡܲܟܿܝܼ̈ܟܹܐ ܡ̣ܢ ܛܲܝܒܿܘܼܬܼܵܐ:</l>
                <l>ܠܡܸܫܬܵܘܕܵܥܘܼ ܦܘܼܪ̈ܫܵܢܹܐ ܕܗܵܠܹܝܢ. ܗܵܢܵܘ ܕܹܝܢ: ܢܸܤ̈ܝܘܿܢܹܐ ܕܡ̣ܢ</l>
                <l>ܦܹܐܪ̈ܲܝ ܪܵܡܘܼܬܼܵܐ: ܡ̣ܢ ܦܲܟܹ̈ܐ ܕܒܼܵܠܥܹܝܢ ܡ̣ܢ ܚܘܼܒܵܐ. ܦܪܝܼܫܝܼܢ ܓܹܝܪ</l>
                <l>ܢܸܤ̈ܝܘܿܢܹܐ ܕܲܠܬܲܪܒܿܝܼܬܼܵܐ ܕܕܘܼܒܵܪܹ̈ܐ ܗܵܘܹ̇ܝܢ: ܠܐܲܝܠܹܝܢ ܕܡ̣ܢ ܡܸܫܬܲܒܼܩܵܢܘܼܬܼܵܐ</l>
                <l>ܗܵܘܹܝܢ: ܠܩܘܼܦܵܚܵܐ ܕܲܡܫܲܩܠܘܼܬܼܵܐ ܕܠܸܒܵܐܘ ܢܸܤ̈ܝܘܿܢܹܐ ܡܲܢ ܐܲܝܠܹܝܢ</l>
                <l>ܕܲܬܼܚܹܝܬܼ ܫܲܒܼܛܵܐ ܕܐܲܒܼܵܗܘܼܬܼܵܐ ܠܬܲܪܒܿܝܼܬܼܵܐ ܕܢܲܦܫܵܐ ܗܵܘܹ̇ܝܢ: ܗܵܠܹܝܢ</l>
                <l>ܕܲܒܼܗܘܿܢ ܡܸܬܿܕܲܪܫܵܐ ܘܡܸܬܼܒܲܚܪܵܐ ܘܗܵܘ̇ܝܵܐ ܢܲܨܝܼܚܬܼܵܐ: ܐܝܼܬܲܝܗܘܿܢ</l>
                <l>ܗܵܠܹܝܢ: ܡܲܐܝܼܢܘܼܬܼܵܐ: ܝܘܼܩܪܵܐ ܕܦܲܓܼܪܵܐ: ܫܘܼܪܵܝ ܗܲܕܵܡܹ̈ܐ: ܩܘܼܛܵܥܵܐ:</l>
                <l></l>
                <pb n="300"/>
                <l></l>
                <l>ܒܘܼܠܒܵܠܵܐ ܕܬܲܪܥܝܼܬܼܵܐ: ܟܹܐܢܹ̈ܐ ܦܲܓܼܪ̈ܵܢܵܝܹܐ: ܦܤܵܩ ܤܲܒܼܪܵܐ ܕܲܡܠܸܐ</l>
                <l>ܥܸܕܵܢܵܐ: ܥܲܡܛܵܢܵܐ ܕܚܘܼ̈ܫܵܒܹܐ: ܓܠܝܼܙܘܼܬܼ ܐܝܼܠܵܐ ܐ̄ܢܵܫܵܝܵܐ: ܨܪܝܼܟܼܘܼܬܼ</l>
                <l>ܚܫܲܚܬܵܐ ܦܲܓܼܪܵܢܵܝܬܵܐ: ܘܲܕܼܫܲܪܟܵܐ. ܕܡ̣ܢ ܗܵܠܹܝܢ ܩܵܢܹ̇ܐ ܒܲܪܢܵܫܵܐ ܢܲܦܫܵܐ</l>
                <l>ܡܫܵܘܚܲܕܬܵܐ ܘܡܘܼܟܵܟܼܵܐ: ܘܠܸܒܵܐ ܡܝܼܬܼܵܐ. ܘܡܸܬܼܒܿܚܲܪ ܡ̣ܢ ܗܵܠܹܝܢ:</l>
                <l>ܒܪܸܚܡܲܬܼ ܚܘܼܒܹܗ ܕܒܼܵܪܘܿܝܵܐ. ܗܵܠܹܝܢ ܕܲܠܦܘܼܬܼ ܚܲܝܠܵܐ ܡܦܲܪܢܸܣ</l>
                <l>ܠܵܗ̇ ܡܕܲܒܿܪܵܢܵܐ ܠܲܚܫܲܚܬܵܐ ܕܲܒܼܗܘܿܢ: ܠܘܵܬܹܗ ܕܲܡܩܲܒܿܠܵܢܵܐ. ܘܲܒܼܗܘܿܢ</l>
                <l>ܒܗܵܠܹܝܢ ܡܡܲܙܓܼܝܼܢ: ܒܘܼ̈ܝܵܐܹܐ: ܘܥܵܩ̈ܵܬܵܐ. ܢܘܼܗܪܵܐ: ܘܚܸܫܘܿܟܼܵܐ.</l>
                <l>ܩܪ̈ܵܒܹܐ: ܘܥܘܼܕܼܪܵܢܵܐ. ܘܐܲܝܟܼ ܕܒܲܟܼܢܝܼܫܘܼ: ܐܵܠܹ̇ܨ ܘܡܲܪܘܲܚ: ܕܐܝܼܬܹܝܗ̇</l>
                <l>ܐܵܬ̤ܵܐ ܕܬܲܪܒܿܝܼܬܼܵܐ ܕܥܘܼܕܼܪܵܢܵܐ.</l>
                <l>	ܢܸܤ̈ܝܘܿܢܹܐ ܕܹܝܢ ܐܲܝܠܹܝܢ ܕܲܒܼܡܸܫܬܲܒܼܩܵܢܘܼܬܼܸܵܐ ܗܵܘܹ̇ܝܢ: ܨܹܝܕܼ ܐܲܝܠܹܝܢ</l>
                <l>ܕܲܩܕܼܵܡ ܗܵܝ̇ ܒܲܤܝܼܡܘܼܬܼܵܐ ܕܥܵܒܹ̇ܕܼ ܛܵܒܼ̈ܬܲܢ ܡܲܡܪܚܝܼܢ ܠܡܸܫܬܲܩܵܠܘܼ</l>
                <l>ܒܬܲܪܥܝܼܬܼܗܘܿܢ: ܘܲܠܡܸܗܘܵܐ ܛܵܠܘܿܡܹ̈ܐ ܕܛܵܒܼ̈ܬܹܗ ܪܵܡܵܐܝܼܬܼ:</l>
                <l>ܐܝܼܬܲܝܗܘܿܢ ܗܵܠܹܝܢ: ܢܸܤ̈ܝܘܿܢܹܐ ܓܠܲܝܵ̈ܐ ܕܫܹܐܕܹ̈ܐ: ܕܲܠܒܲܪ ܡ̣ܢ ܬܚܘܼ̈ܡܹܐ</l>
                <l>ܕܚܲܝ̈ܠܹܐ ܢܲܦܫܵܢܵܝܹ̈ܐ: ܟܲܕܼ ܓܠܝܼܙܝܼܢ ܡ̣ܢ ܚܲܝܠܵܐ ܡܚܲܟܿܡܵܢܵܐ ܕܲܒܼܗܘܿܢ.</l>
                <l>ܪܓܸܫܬܵܐ ܚܲܪܝܼܦܬܵܐ ܕܙܵܘ̈ܥܹܐ ܕܙܵܢܝܘܼܬܼܵܐ: ܕܐܲܝܟܼ ܕܲܠܩܘܼܦܵܚܵܐ ܕܫܘܼܩܵܠܗܘܿܢ</l>
                <l>ܒܵܗ̇ ܡܸܫܬܲܒܼܩܝܼܢ. ܕܠܝܼܠܘܼܬܼܵܐ ܕܲܠܘܵܬܼ ܚܸܡܬܵܐ: ܡܩܵܡܘܼܬܼ ܨܸܒܼܝܼܢܵܐ:</l>
                <l>ܪܸܚܡܲܬܼ ܙܵܟܼܘܼܬܼܵܐ ܕܲܒܼܡܸܠܹ̈ܐ: ܙܥܝܼܦܘܼܬܼܵܐ: ܠܸܒܵܐ ܫܵܝܘܿܛܵܐ: ܛܵܥܝܘܼܬܼܵܐ</l>
                <l>ܓܡܝܼܪܬܵܐ ܕܗܵܘܢܵܐ: ܓܘܼܕܵܦܵܐ ܕܥܲܠ ܒܪܝܼܟܸ ܐܝܼܩܵܪܹܗ: ܬܲܪ̈ܥܝܵܬܵܐ</l>
                <l>ܤܲܟܼ̈ܠܵܬܵܐ ܕܡܲܠ̈ܝܵܢ ܓܘܼܚܟܵܐ. ܡܵܠܘܿܢ ܕܹܝܢ ܒܸܟܼܝܵܐ: ܫܝܼܛܘܼܬܼܵܐ ܕܡ̣ܢ</l>
                <l>ܒܢܲܝ̈ܢܵܫܵܐ: ܙܲܠܝܼܠܘܼܬܼܵܐ ܕܝܲܩܝܼܪܘܼܬܼܵܐ: ܒܘܼ̈ܙܵܚܹܐ ܕܒܸܐܤ̈ܟܹܡܹܐ ܤܲܓܝܼ̈ܐܹܐ ܕܡ̣ܢ</l>
                <l>ܫܹܐܕܹ̈ܐ: ܒܟܸܤܝܵܐ ܐܲܟܲܚ̄ܕܼ ܘܲܒܼܓܸܠܝܵܐ. ܪܸܚܡܲܬܼ ܚܘܼܠܛܵܢܵܐ ܘܗܘܼܦܵܟܼܵܐ</l>
                <l>ܕܲܒܼܥܵܠܡܵܐ: ܦܲܠܝܼ̈ܛܵܬܵܐ ܤܒܼܝܼ̈ܤܵܬܵܐ ܕܡܸܠܹ̈ܐ ܫܲܛܘܼܪ̈ܵܬܼܵܐ. ܫ̈ܟܼܵܚܵܬܵܐ ܚܲܕܼ̈ܬܼܵܬܼܵܐ</l>
                <l></l>
                <pb n="301"/>
                <l></l>
                <l>ܕܡ̣ܢ ܢܲܦܫܹܗ: ܥܲܡ ܢܒܼ̈ܝܼܵܘܵܬܼܵܐ ܕܲܓܵܠ̈ܬܐ. ܘܫܘܼܘ̈ܕܵܝܹܐ ܤܲܓܝܼ̈ܐܹܐ:</l>
                <l>ܕܲܠܥܸܠ ܡ̣ܢ ܚܲܝܠܵܐ. ܘܐܵܦ ܒܗܵܠܹܝܢ ܕܦܲܓܼܪܵܐ: ܐܲܡܝܼܢܘܼܬܼ ܓܸܕܼܫܹ̈ܐ ܥܲܤ̈ܩܹܐ</l>
                <l>ܘܲܡܥܲܪ̈ܩܠܹܐ: ܠܵܐ ܕܠܝܼ̈ܠܲܝ ܠܲܫܲܪܵܝܵܐ. ܦܸܓܼܥܹ̈ܐ ܐܲܡܝܼ̈ܢܹܐ ܕܐ̄ܢܵܫܵܐ ܒܝܼ̈ܫܹܐ</l>
                <l>ܘܲܕܼܠܵܐ ܐܲܠܵܗ. ܡܲܦܘܼܠܬܐ ܕܒܼܐܝܼ̈ܕܲܝ ܒܢܲܝ̈ܢܵܫܵܐ ܒܝܼ̈ܫܹܐ. ܡܸܬܿܬܿܙܝܼܥܵܢܘܼܬܼܵܐ</l>
                <l>ܐܲܡܝܼܢܬܵܐ ܕܠܸܒܵܐ: ܒܕܸܚܠ̱ܬܐ ܕܲܕܼܠܵܐ ܥܸܠܬܵܐ ܕܡܸܢܫܹܠܝ. ܘܲܟܼܡܵܐ</l>
                <l>ܙܲܒܼ̈ܢܝܼܢ ܡܲܦܘܼܠܬܵܐ ܚܲܤܝܼܢܬܵܐ ܕܡ̣ܢ ܫܩܝܼ̈ܦܹܐ: ܘܕܼܘܼ̈ܟܿܝܵܬܵܐ ܪ̈ܵܡܵܬܼܵܐ</l>
                <l>ܘܲܕܼܫܲܪܟܵܐ: ܐܲܝܟܼ ܕܠܲܬܼܒܼܵܪܵܐ ܕܝܼܠܹܗ ܕܓܼܘܼܫܡܵܐ. ܨܪܝܼܟܼܘܼܬܼܵܐ ܕܠܸܒܵܐ</l>
                <l>ܕܡ̣ܢ ܤܘܼܡܵܟܼܵܐ ܕܥܲܠ ܒܛܝܼܠܘܼܬܼܵܐ ܐܲܠܵܗܵܝܬܵܐ: ܘܬܼܘܼܟܼܠܵܢܵܐ</l>
                <l>ܕܗܲܝܡܵܢܘܼܬܹܗ. ܘܐܲܝܟܼ ܕܲܒܼܦܵܤܝܼ̈ܩܵܬܵܐ: ܟܠܗܹܝܢ ܠܵܐ ܡܸܬܼܡܲܨ̈ܝܵܢܝܵܬܐ</l>
                <l>ܘܕܲܠܥܸܠ ܡ̣ܢ ܚܲܝܠܵܐ: ܡܸܫܬܲܡܪ̈ܵܢ ܥܠܵܘܗܝ ܘܗܵܠܹܝܢ ܕܲܠܘܵܬܹܗ܀</l>
                <l>ܗܵܠܹܝܢ ܟܠܗܹܝܢ ܕܤܸܕܼܪܹܬܼ: ܡ̣ܢ ܡܢܵܬܵܐ ܐܸܢܹܝܢ ܕܢܸܤܝܘܿܢܹ̈ܐ ܕܪܵܡܘܼܬܼܵܐ.</l>
                <l>ܗܵܠܹܝܢ ܕܫܘܼܪܵܝܵܐ ܕܲܒܼܗܘܿܢ ܡܸܬܼܚܵܘܸܐ ܒܐ̄ܢܵܫ: ܡ̣ܢ ܐܸܡܲܬܼܝ ܕܲܡܫܲܪܸܐ</l>
                <l>ܕܢܸܗܘܸܐ ܚܲܟܿܝܼܡ ܒܥܲܝ̈ܢܲܝ ܢܲܦܫܹܗ. ܘܡܸܬܼܝܲܒܲܠ ܒܟܼܠܗܹܝܢ ܗܵܠܹܝܢ</l>
                <l>ܒܝܼ̈ܫܵܬܼܵܐ: ܠܦܘܼܬܼ ܦܸܚܡܵܐ ܕܡܸܬܿܛܦܝܼܤܵܢܘܼܬܹܗ ܕܲܠܚܘܼܫܵܒܼܵܐ ܗܵܢܵܐ.</l>
                <l>ܡܵܕܹܝܢ: ܡ̣ܢ ܦܘܼܪܫܵܢܵܐ ܕܢܸܤܝܘܿܢܲܝ̈ܟ: ܩܵܐܹ̇ܡ ܐܲܢ̄ܬܿ ܥܲܠ ܐܘܼܪ̈ܚܵܬܵܐ</l>
                <l>ܩܲܛܝܼ̈ܢܵܬܵܐ ܕܪܸܥܝܵܢܵܟܼ. ܐܸܢ ܕܹܝܢ ܬܸܚܙܸܐ ܘܡܸܕܸܡ ܡܸܕܸܡ ܡ̣ܢ ܗܵܠܹܝܢ</l>
                <l>ܕܲܚܠܝܼܛܝܼܢ ܒܗܵܢܘܿܢ: ܕܲܥ ܕܐܲܝܟܼ ܟܡܵܝܘܼܬܼܵܐ ܕܡ̣ܢ ܗܵܠܹܝܢ: ܐܵܦ</l>
                <l>ܡܲܤܒܪܵܢܘܼܬܼܵܐ ܡܟܲܬܿܡܵܐ ܬܲܡܵܢ܀</l>
                <l>	ܬܘܼܒܼ ܐܵܦ ܢܝܼܫܵܐ ܐ̄ܚܪܹܢܵܐ ܫܡܲܥ. ܟܠ ܥܲܤ̈ܩܵܬܼܵܐ ܕܹܝܢ ܘܐܘܼ̈ܠܨܵܢܹܐ:</l>
                <l>ܕܲܡܤܲܝܒܿܪܵܢܘܼܬܼܵܐ ܥܲܡܗܘܿܢ ܠܵܐ ܐܝܼܬܼ: ܥܦܝܼܦܵܐ ܐܝܼܬܼܵܘܗ ܫܘܼܢܵܩܗܘܿܢ.</l>
                <l>ܡܤܲܝܒܿܪܵܢܘܼܬܹܗ ܕܓܲܒܼܪܵܐ: ܕܲܚ̇ܩܵܐ ܥܵܩ̈ܬܹܗ. ܙܥܘܿܪܘܼܬܼ ܢܲܦܫܵܐ</l>
                <l>ܕܹܝܢ: ܐܸܡܲܐ ܗ̣̄ܝ ܕܫܘܼ̈ܢܵܩܹܐ. ܡܤܲܝܒܪܵܢܘܼܬܼܵܐ ܐܝܼܬܹܝܗ̇: ܐܸܡܵܐ ܕܒܼܘܼ̈ܝܵܐܹܐ:</l>
                <l></l>
                <pb n="302"/>
                <l></l>
                <l>ܚܲܝܠܵܐ ܡܸܕܸܡ ܕܡ̣ܢ ܪܘܼܝܼܚܘܼܬܼ ܠܸܒܵܐ ܡܸܬܼܝܼܠܸܕܼ. ܥܲܤܩܵܐ ܗ̣̄ܝ</l>
                <l>ܠܒܲܪܢܵܫܵܐ ܗܵܕܹܐ ܠܡܸܫܟܵܚܘܼ ܡ̣ܢ ܢܲܦܫܹܗ ܒܐܘܼܠܨܵܢܵܘ̈ܗܝ: ܒܸܠܥܵܕܼ</l>
                <l>ܡ̣ܢ ܗܵܘܗܒܲܬܼ ܐܲܠܵܗܵܐ: ܕܲܒܼܝܲܕܼ ܫܸܐܠܲܬܼ ܨܠܘܿܬܼܵܐ ܘܐܲܫܝܼܕܼܘܼܬܼ ܕܸܡ̈ܥܹܐ</l>
                <l>ܡܸܫܬܲܟܼܚܵܐ. ܡܵܐ ܕܹܝܢ ܕܨܵܒܹ̇ܐ ܐܲܠܵܗܵܐ ܕܲܒܼܝܲܬܝܝܼܪܵܐ ܢܸܬܼܐܠܸܨ ܒܲܪܢܵܫܵܐ:</l>
                <l>ܡܲܪܦܸܐ ܠܹܗ ܒܐܝܼܕܼܵܐ ܕܲܙܥܘܿܪܘܼܬܼ ܢܲܦܫܵܐ. ܘܗ̤ܝ ܗܵܕܹܐ ܡܵܘܠܕܼܵܐ</l>
                <l>ܒܹܗ: ܚܲܝܠܵܐ ܚܲܤܝܼܢܵܐ ܕܩܘܼܛܵܥܵܐ: ܗܵܘ̇ ܕܡܸܬܿܛܥܸܡ ܒܐܝܼܕܹܗ</l>
                <l>ܚܢܘܼܩܝܵܐ ܢܲܦܫܵܢܵܝܵܐ: ܕܗܸܢܹܝܢ ܐܸܢܹܝܢ ܛܥܵܡܬܵܗ̇ ܕܓܼܗܲܢܵܐ. ܡ̣ܢ ܗܵܪܟܵܐ</l>
                <l>ܕܹܝܢ ܡܸܫܬܲܡܪܵܐ ܥܠܵܘܗܝ ܪܘܼܚܵܐ ܕܕܼܘܼܘܵܕܼܵܐ: ܗܵܝ̇ ܕܡܸܢܵܗ̇ ܢܵܒܼܥ̇ܝܼܢ</l>
                <l>ܪܸܒܿܘܿ ܢܸܤܝ̈ܘܿܢܝܼܢ: ܒܠܝܼܠܘܼܬܼܵܐ: ܚܸܡܬܼܵܢܘܼܬܼܵܐ: ܓܘܼܕܵܦܵܐ:</l>
                <l>ܡܸܬܼܥܲܕܿܠܵܢܘܼܬܼܵܐ: ܠܵܐ ܫܲܘܝܘܼܬܼ ܚܘܼ̈ܫܵܒܹܐ: ܫܘܼܢܵܝܵܐ ܕܡ̣ܢ ܐܲܬܲܪ</l>
                <l>ܠܐܲܬܲܪ: ܥܲܡ ܐ̄ܚܪ̈ܵܢܝܬܵܐ ܕܐܲܟܼܘܵܬܼܗܹܝܢ. ܐܸܢܕܹܝܢ ܬܹܐܡܲܪ: ܕܥܸܠܬܵܐ</l>
                <l>ܕܗܵܠܹܝܢ ܟܠܗܹܝܢ ܡܲܢ ܐܝܼܬܼܵܘܗܝ؟ ܐܵܡܲ݁ܪ ܐ̄ܢܵܐ ܠܵܟܼ: ܕܐܲܢ̄ܬܿ. ܡܸܛܠ</l>
                <l>ܗܵܝ̇ ܕܠܵܐ ܐܸܬܼܒܛܸܠ ܠܵܟܼ ܠܲܡܥܲܩܵܒܼܘܼ ܥܸܠܬܼܵܐ ܕܐܵܤܝܘܼܬܼܗܹܝܢ. ܐܵܤܝܘܼܬܼܵܐ</l>
                <l>ܕܹܝܢ ܕܗܵܠܹܝܢ ܟܠܗܹܝܢ: ܐܝܼܬܹܝܗ̇ ܚܕܼܵܐ. ܕܒܼܐܝܼܕܼܵܗ̇: ܡܸܚܕܼܵܐ ܡܸܫܟܲܚ</l>
                <l>ܐ̄ܢܵܫ ܒܓܼܵܘ ܢܲܦܫܹܗ ܒܘܼܝܵܐܵܐ. ܡܵܢܲܐ ܗ̣̄ܝ ܕܹܝܢ ܗܵܕܹܐ؟ ܡܘܼܟܵܟܼܵܐ ܕܠܸܒܵܐ.</l>
                <l>ܒܸܠܥܵܕܼ ܗܵܕܹܐ ܕܹܝܢ: ܕܐ̄ܢܵܫ ܢܸܫܪܸܐ ܤܝܵܓܼܵܐ ܕܗܵܠܹܝܢ ܒܝܼ̈ܫܵܬܼܵܐ: ܠܵܐ</l>
                <l>ܡܸܫܟܲܚ. ܒܝܲܬܝܼܪܵܐ ܕܹܝܢ ܡܸܫܬܲܚ ܠܗܹܝܢ ܕܥܵܫ̈ܢܵܢ ܥܠܵܘܗܝ. ܠܵܐ</l>
                <l>ܬܸܬܼܚܲܡܲܬܼ ܥܠܲܝ ܕܐܵܡܲ݁ܪܢܵܐ ܠܵܟܼ ܫܪܵܪܵܐ: ܕܠܵܐ ܡܬܼܘܿܡ ܒܥܲܝܬܵܗ̇</l>
                <l>ܒܓܼܵܘ ܢܲܦܫܵܟܼ ܠܗܵܕܹܐ. ܘܐܸܢ ܨܵܒܹ̇ܐ ܐܲܢ̄ܬܿ: ܗ̤ܘܝܼ ܒܵܬܼܪܵܗ̇: ܘܚܵܙܹ̇ܐ</l>
                <l>ܐܲܢ̄ܬܿ ܐܲܝܟܲܢ ܝܵܗ̇ܒܵܐ ܫܪܵܝܗܹܝܢ ܕܒܼܝܼ̈ܫܵܬܼܵܟܼ. ܡ̣ܢ ܦܸܚܡܵܐ ܕܡܘܼܟܵܟܼܵܟܼ:</l>
                <l>ܡܸܬܼܝܲܗܒܵܐ ܠܵܟܼ ܡܤܲܝܒܿܪܵܢܘܼܬܼܵܐ ܒܥܵܩ̈ܵܬܼܵܟܼ. ܘܡ̣ܢ ܦܸܚܡܵܐ</l>
                <l>ܕܲܡܤܲܝܒܿܪܵܢܘܼܬܼܵܟܼ: ܩܵܐܹ̇ܠ ܝܘܼܩܪܗܹܝܢ ܡ̣ܢ ܢܲܦܫܵܟܼ: ܘܬܸܬܼܒܲܝܲܐ</l>
                <l></l>
                <pb n="303"/>
                <l></l>
                <l>ܒܐܘܼ̈ܠܨܵܢܹܝܗ̇. ܘܡ̣ܢ ܦܸܚܡܵܐ ܕܒܼܘܼܝܵܐܵܗ̇: ܝܵܪܹܒܼ ܚܘܼܒܵܟܼ ܕܒܲܐܠܵܗܵܐ.</l>
                <l>ܘܡ̣ܢ ܦܸܚܡܵܐ ܕܚܘܼܒܵܟܼ: ܝܵܪܒܵܐ ܚܲܕܼܘܼܬܼܵܟܼ ܕܲܒܼܪܘܼܚ. ܠܐܲܝܠܹܝܢ ܕܲܒܼ̈ܢܲܝܵܐ</l>
                <l>ܐܸܢܘܿܢ ܚܲܬܼܝܼ̈ܬܹܐ: ܐܲܒܼܘܼܢ ܡܪܲܚܡܵܢܵܐ ܟܲܕܼ ܨܵܒܹ̇ܐ ܕܢܲܪܘܲܚ ܐܸܢܘܿܢ</l>
                <l>ܒܢܸܤܝܘܿܢܲܝ̈ܗܘܿܢ: ܠܵܐ ܗ̄ܘ̣ܵܐ ܡܸܫܩܲܠ ܫܵܩܹ̇ܠ ܠܗܘܿܢ ܡܸܢܗܘܿܢ: ܐܸܠܵܐ</l>
                <l>ܠܲܡܤܲܝܒܿܪܵܢܘܼܬܼܵܐ ܡܫܲܟܸܢ ܠܵܗ̇ ܠܗܘܿܢ ܒܢܸܤ̈ܝܘܿܢܹܐ. ܘܗܵܠܹܝܢ ܟܠܗܹܝܢ</l>
                <l>ܛܵܒܼ̈ܬܼܵܐ ܒܐܝܼܕܸܿܗ̇ ܡܩܲܒܿܠܝܼ̤ܢ: ܠܫܘܼܡܠܵܝܵܐ ܕܢܲܦ̈ܫܵܬܼܗܘܿܢ. ܕܐܵܦ ܠܲܢ</l>
                <l>ܢܲܫܘܸܐ ܡܫܝܼܚܵܐ ܒܛܲܝܒܿܘܼܬܹܗ: ܕܲܢܤܲܝܒܲܪ ܒܝܼ̈ܫܵܬܼܵܐ ܡܸܛܠ ܚܘܼܒܹܗ:</l>
                <l>ܒܬܼܵܘܕܝܼܬܼܵܐ ܕܠܸܒܵܐ. ܐܵܡܹܝܢ.</l>
            </div>
        </body>
    </text>
</TEI>

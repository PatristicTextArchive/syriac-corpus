<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="en">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/9064">Nativity 23</title>
                <title xml:lang="en" level="s" ref="http://syriaca.org/work/9041">Hymns on Nativity -
                    <foreign xml:lang="syr">ܡܕܪ̈ܫܐ ܕܒܝܬ ܝܠܕܐ</foreign></title>
                <title level="s">Digital Syriac Corpus</title>
                <author ref="http://syriaca.org/person/13">Ephrem the Syrian</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref="http://syriaca.org/person.xml#ebeck">Edmund Beck</name>
                </respStmt>
                <respStmt>
                    <resp>Edited by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
                <respStmt>
                    <resp>Vocalization added by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/571</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac
                        base text is in the public domain. The TEI XML edition is copyrighted by
                        James E. Walters and is released under a Creative Commons Attribution
                        4.0 International Public License (CC BY 4.0).</note></ab>
                    <ab><note>The HTML page is copyrighted by Vanderbilt University and released
                        under a under a Creative Commons Attribution 4.0 International Public
                        License (CC-BY 4.0, https://creativecommons.org/licenses/by/4.0/).
                        Attribution for reuse should follow the suggested citation and also
                        credit the copyright holder of the TEI XML edition.</note></ab>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc xml:id="sourceDesc1">
                <biblStruct>
                    <analytic>
                        <editor>Edmund Beck</editor>
                        <title level="a">Des heiligen Ephraem des Syrers Hymnen De Nativitate (Epiphania)</title>
                    </analytic>
                    <monogr>
                        <title level="m">Corpus Scriptorum Christianorum Orientalium</title>
                        <imprint>
                            <pubPlace>Louvain</pubPlace>
                            <publisher>Secrétariat du CorpusSCO</publisher>
                            <date when="1959">1959</date>
                            <biblScope unit="volume">186</biblScope>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is a collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University.</p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
            <creation>
                <origDate type="composition" from="0330" to="0373">mid-4th century</origDate>
            </creation>
        </profileDesc>
        <revisionDesc status="Edited">
            <change when="2019-12-17" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="DigitalEdition">
        <body>
            <div xml:lang="syr" type="text">
                <div xml:lang="syr" type="rubric">
                    
                    <l>ܫܽܘܚܠܳܦ ܩܳܠܳܐ </l>
                    
                    <l>ܥܽܘܢܝܳܐ : ܫܽܘܒܚܳܐ ܠܟܽܠܳܟ ܡܶܢ ܟܽܠ</l>
                    <l>ܫܽܘܒܚܳܐ ܠܟܽܠܳܟ ܡܶܢ ܟܽܠ</l>
                    
                </div>
                <div xml:lang="syr" type="section" n="1">
                    <head>1</head>
                    <l>ܡܰܢܽܘ ܟܰܝ ܟܰܕ ܡܳܝܽܘܬܰܐ ܗ̱ܘ ܕܢܶܫܬܰܥܶܐ ܥܰܠ ܡܰܚܶܐ ܟܽܘܠ</l>
                    <l>ܕܰܫܒܰܩ ܪܰܘܡܳܐ ܕܪܰܒܽܘܬܶܗ ܘܐܶܬܬܰܚܬܺܝ ܠܰܙܥܽܘܪܽܘܬܳܐ </l>
                    <l>ܡܰܘܪܶܒ ܟܽܠ ܒܺܝܠܺܝܕܽܘܬܶܗ ܐܰܘܪܶܒ ܪܶܥܝܳܢܝ ܚܰܠܳܫܳܐ</l>
                    <l>ܕܐܶܫܬܰܥܶܐ ܥܰܠ ܡܰܘܠܳܕܳܟ ܠܳܐ ܗܘܳܐ ܕܐܶܒܨܶܐ ܪܰܒܽܘܬܳܟ</l>
                    <l>ܐܶܠܳܐ ܕܐܰܟܪܶܙ ܛܰܝܒܽܘܬܳܟ ܒܪܺܝܟ ܕܰܟܣܶܐ ܘܰܓܠܳܐ ܒܫܰܪ̈ܒܰܘܗܝ</l>
                    
                </div>
                <div xml:lang="syr" type="section" n="2">
                    <head>2</head>
                    <l>ܕܽܘܡܳܪܰܐ ܗ̱ܘ ܪܰܒܳܐ ܕܰܒܪܳܐ ܕܰܫܪܳܐ ܟܽܠܶܗ ܒܓܰܘ ܦܰܓܪܳܐ </l>
                    <l>ܥܡܰܪ ܒܶܗ ܟܽܠܶܗ ܘܣܰܦܶܩ ܠܶܗ ܫܪܳܐ ܒܶܗ ܟܰܕ ܠܳܐ ܐܶܣܬܰܝܰܟ</l>
                    <l>ܨܶܒܝܳܢܶܗ ܟܽܠܶܗ ܒܶܗ ܗܘܳܐ ܟܽܠܶܗ ܣܳܟܶܗ ܠܳܐ ܒܶܗ ܗܘܳܐ </l>
                    <l>ܡܰܢ ܣܳܦܶܩ ܠܰܡܡܰܠܳܠܽܘ ܕܟܰܕ ܟܽܠܶܗ ܒܦܰܓܪܳܐ ܫܪܳܐ ܗܘܳܐ</l>
                    <l>ܬܽܘܒ ܟܽܠܶܗ ܒܟܽܠܳܗܿ ܫܪܳܐ ܗܘܳܐ ܒܪܺܝܟ ܗܽܘ ܕܠܳܐ ܣܳܟ ܕܐܶܣܬܰܝܰܟ</l>
                    
                </div>
                <div xml:lang="syr" type="section" n="3">
                    <head>3</head>
                    <l>ܪܰܒܽܘܬܳܟ ܟܰܣܝܳܐ ܗ̱ܝ ܡܶܢܰܢ ܛܰܝܒܽܘܬܳܟ ܓܰܠܝܳܐ ܩܕܳܡܰܝܢ</l>
                    <l>ܐܶܫܠܶܐ ܡܳܪܝ ܡܶܢ ܪܰܒܽܘܬܳܟ ܘܐܶܡܰܠܶܠ ܥܰܠ ܛܰܝܒܽܘܬܳܟ</l>
                    <l>ܛܰܝܒܽܘܬܳܟ ܐܶܬܬܰܠܝܰܬ ܒܳܟ ܘܐܰܪܟܶܢܬܳܟ ܨܶܝܕ ܒܺܝܫܽܘܬܰܢ</l>
                    <l>ܛܰܝܒܽܘܬܳܟ ܥܽܘܠܳܐ ܥܒܰܕܬܳܟ ܛܰܝܒܽܘܬܳܟ ܐܢܳܫܳܐ ܥܒܰܕܬܳܟ</l>
                    <l>ܩܶܦܣܰܬ ܦܶܫܛܰܬ ܪܰܒܽܘܬܳܟ ܒܪܺܝܟ ܚܰܝܠܳܐ ܕܰܙܥܰܪ ܘܺܝܪܶܒ</l>
                    
                </div>
                <div xml:lang="syr" type="section" n="4">
                    <head>4</head>
                    <l>ܫܽܘܒܚܳܐ ܠܕܰܗܘܳܐ ܬܰܚܬܳܝܳܐ ܟܰܕ ܥܶܠܳܝܰܐ ܗ̱ܘ ܒܰܟܝܳܢܶܗ </l>
                    <l>ܗܘܳܐ ܒܚܽܘܒܶܗ ܒܽܘܟܪܳܐ ܠܡܰܪܝܰܡ ܟܰܕ ܒܽܘܟܪܰܐ ܗ̱ܘ ܕܐܰܠܳܗܽܘܬܳܐ</l>
                    <l>ܗܘܳܐ ܒܰܫܡܳܐ ܝܰܠܕܳܐ ܠܝܰܘܣܶܦ ܟܰܕ ܝܰܠܕܶܗ ܗܽܘ ܕܥܶܠܳܝܳܐ </l>
                    <l>ܗܘܳܐ ܒܨܶܒܝܳܢܶܗ ܒܰܪܢܳܫܳܐ ܟܰܕ ܐܰܠܳܗܰܐ ܗ̱ܘ ܒܰܟܝܳܢܶܗ</l>
                    <l>ܫܒܺܝܚ ܨܶܒܝܳܢܳܟ ܘܰܟܝܳܢܳܟ ܒܪܺܝܟ ܫܽܘܒܚܳܟ ܕܰܠܒܶܫ ܨܰܠܡܰܢ </l>
                    
                </div>
                <div xml:lang="syr" type="section" n="5">
                    <head>5</head>
                    <l>ܐܳܦ ܗܺܝ ܡܳܪܝ ܝܺܠܺܝܕܽܘܬܳܟ ܗܘܳܬ ܠܳܗܿ ܐܶܡܳܐ ܕܒܶܪ̈ܝܳܬܳܐ </l>
                    <l>ܕܡܶܢ ܕܪܺܝܫ ܚܶܒܠܰܬ ܝܺܠܕܬܶܗ ܠܐܢܳܫܽܘܬܳܐ ܗܳܝ ܕܺܝܠܶܕܬܳܟ</l>
                    <l>ܝܺܠܶܕܬܳܟ ܦܰܓܳܪܢܳܐܺܝܬ ܐܰܘܠܶܕܬܳܗܿ ܪܽܘܚܳܢܳܐܺܝܬ </l>
                    <l>ܟܽܠܶܗ ܕܐܶܬܰܝܬ ܠܝܰܠܕܳܐ ܕܬܰܘܠܶܕ ܐܢܳܫܳܐ ܒܰܕܡܽܘܬܳܟ </l>
                    <l>ܗܘܳܐ ܡܰܘܠܳܕܳܟ ܡܰܘܠܶܕ ܟܽܠ ܒܪܺܝܟ ܕܰܛܠܺܝ ܘܰܠܟܽܠ ܛܰܠܺܝ</l>
                    
                </div>
                <div xml:lang="syr" type="section" n="6">
                    <head>6</head>
                    <l>ܕܰܓܪܰܣ ܗܘܳܐ ܣܰܒܪܳܐ ܕܐܢܳܫܳܐ ܣܰܓܺܝ ܗܘܳܐ ܣܰܒܪܳܐ ܒܡܰܘܠܳܕܳܟ</l>
                    <l>ܣܰܒܪܳܐ ܛܳܒܳܐ ܣܰܒܰܪܘ ܗܘܰܘ ܥܶܠܳܝ̈ܶܐ ܠܰܒܢܰܝ̈ܢܳܫܳܐ </l>
                    <l>ܣܛܳܢܳܐ ܕܰܦܣܰܩ ܣܰܒܪܰܢ ܣܰܒܪܶܗ ܒܐܺܝ̈ܕܰܘܗܝ ܦܳܣܶܩ ܗܘܳܐ </l>
                    <l>ܕܰܚܙܳܐ ܕܰܣܓܺܝ ܠܶܗ ܣܰܒܪܳܐ ܗܘܳܐ ܝܰܠܕܳܟ ܠܰܕܠܳܐ ܣܰܒܪܳܐ </l>
                    <l>ܡܰܒܽܘܥܳܐ ܕܓܳܣܶܐ ܣܰܒܪܳܐ ܒܪܺܝܟ ܣܰܒܪܳܐ ܕܐܺܝܬܺܝ ܣܒܰܪܬܳܐ </l>
                    
                </div>
                <div xml:lang="syr" type="section" n="7">
                    <head>7</head>
                    <l>ܝܽܘܡ ܡܰܘܠܳܕܳܟ ܠܳܟ ܕܳܡܶܐ ܕܰܪܓܺܝܓ ܘܰܪܚܺܝܡ ܐܰܟܘܳܬܳܟ </l>
                    <l>ܕܠܳܐ ܚܙܰܝܢܳܗܿ ܠܺܝܠܺܝܕܽܘܬܳܟ ܘܚܰܒܶܒܢܳܗܿ ܐܰܝܟ ܕܰܒܙܰܒܢܳܗܿ</l>
                    <l>ܒܝܰܘܡܳܟ ܗܽܘ ܚܳܙܶܝܢܰܢ ܠܳܟ ܟܶܐܡܰܬ ܥܽܘܠܳܐ ܐܰܟܘܳܬܳܟ</l>
                    <l>ܟܰܕ ܡܶܬܚܰܒܰܒ ܡܶܢ ܟܽܠܢܳܫ ܗܳܐ ܕܳܝ̈ܨܳܢ ܒܶܗ ܥܺܕ̈ܳܬܳܐ </l>
                    <l>ܨܳܒܶܬ ܝܰܘܡܳܟ ܘܐܶܨܛܒܬ ܒܪܺܝܟ ܝܰܘܡܳܟ ܕܰܗܘܳܐ ܚܠܳܦܰܝܢ</l>
                    
                </div>
                <div xml:lang="syr" type="section" n="8">
                    <head>8</head>
                    <l>ܝܰܗܒ ܠܰܢ ܝܰܘܡܳܟ ܡܰܘܗܰܒܬܳܐ ܕܠܰܝܬ ܬܽܘܒ ܠܐܰܒܳܐ ܐܰܟܘܳܬܳܗܿ</l>
                    <l>ܠܳܐ ܗܘܳܐ ܣܪ̈ܳܦܶܐ ܫܰܕܰܪ ܠܰܢ ܐܳܦܠܳܐ ܟܪ̈ܽܘܒܶܐ ܢܚܶܬܘ ܨܶܐܕܰܝܢ </l>
                    <l>ܠܳܐ ܐܶܬܰܘ ܥܺܝܪ̈ܶܐ ܫܶܡ̈ܫܶܐ ܐܶܠܳܐ ܒܽܘܟܪܳܐ ܕܡܶܫܬܰܡܰܫ</l>
                    <l>ܡܰܢܽܘ ܡܨܶܐ ܕܶܢܣܦܰܩ ܢܰܘܕܶܐ ܕܪܰܒܽܘܬܳܐ ܕܠܳܐ ܡܶܬܡܰܫܚܳܐ</l>
                    <l>ܒܐܽܘܪܝܳܐ ܫܺܝܛܳܐ ܪܰܡܝܳܐ ܗܘܳܬ ܒܪܺܝܟ ܕܝܰܗܒ ܠܰܢ ܟܽܠ ܕܰܩܢܳܐ ܗܘܳܐ </l>
                    
                </div>
                <div xml:lang="syr" type="section" n="9">
                    <head>9</head>
                    <l>ܠܗܰܘ ܕܳܪܳܐ ܚܰܕܺܝ ܝܰܠܕܳܟ ܘܰܠܕܳܪܰܢ ܚܰܕܺܝ ܝܰܘܡܳܟ </l>
                    <l>ܥܳܦ ܠܶܗ ܛܽܘܒܳܐ ܕܗܰܘ ܕܳܪܳܐ ܕܰܚܙܰܘ ܝܰܠܕܳܟ ܐܳܦ ܝܰܘܡܳܟ</l>
                    <l>ܙܥܰܪ ܠܶܗ ܛܽܘܒܳܐ ܕܐܰܚܪ̈ܳܝܶܐ ܕܝܽܘܡ ܝܰܠܕܳܟ ܚܳܙܶܝܢ ܒܰܠܚܽܘܕ</l>
                    <l>ܕܐܶܬܦܰܠܰܓܘ ܕܶܝܢ ܩܰܪ̈ܺܝܒܶܐ ܣܓܺܝ ܠܶܗ ܛܽܘܒܳܐ ܕܰܐܚܪ̈ܳܝܶܐ </l>
                    <l>ܕܟܰܕ ܠܳܐ ܚܙܰܐܽܘܟ ܗܰܝܡܶܢܘ ܒܳܟ ܒܪܺܝܟ ܛܽܘܒܳܟ ܕܐܶܬܰܘܣܰܦ ܠܰܢ</l>
                    
                </div>
                <div xml:lang="syr" type="section" n="10">
                    <head>10</head>
                    <l>ܕܳܨܘ ܗܘܰܘ ܡܓܽܘ̈ܫܶܐ ܡܶܢ ܪܽܘܚܩܳܐ ܐܰܟܪܶܙܘ ܣܶܦܪ̈ܶܐ ܡܶܢ ܩܽܘܪܒܳܐ</l>
                    <l>ܢܒܺܝܳܐ ܚܰܘܺܝ ܩܶܪܝܳܢܶܗ ܘܐܳܦ ܗܶܪܘܕܶܣ ܦܰܩܪܽܘܬܶܗ</l>
                    <l>ܣܶܦܪ̈ܶܐ ܚܰܘܺܝܘ ܦܽ̈ܘܫ̈ܳܩܶܐ ܡܓܽܘ̈ܫܶܐ ܚܰܘܺܝܘ ܩܽܘܪ̈ܒܳܢܶܐ </l>
                    <l>ܕܽܘܡܳܪܰܐ ܗ̱ܘ ܕܥܰܠ ܚܰܕ ܥܽܘܠܳܐ ܪܗܶܛܘ ܒܰܝ̈ܬܳܝܶܐ ܒܣܶܦܰܝ̈ܗܽܘܢ </l>
                    <l>ܘܽܢܘܟܪ̈ܳܝܶܐ ܒܩܽܘܪ̈ܒܳܢܰܝܗܽܘܢ ܒܪܺܝܟ ܝܰܠܕܳܟ ܕܐܰܕܺܝܠ ܟܽܠܳܐ </l>
                    
                </div>
                <div xml:lang="syr" type="section" n="11">
                    <head>11</head>
                    <l>ܟܶܢܦܳܗܿ ܕܡܰܪܝܰܡ ܐܰܬܗܰܪܬܳܢܝ ܕܣܶܦܩܶܬ ܠܳܟ ܡܳܪܝ ܘܥܰܦܶܩܬܳܟ </l>
                    <l>ܙܥܽܘܪܝܳܐ ܗܘܳܬ ܟܽܠܳܗܿ ܒܪܺܝܬܳܐ ܕܰܬܟܰܣܶܐ ܗܘܳܬ ܪܰܒܽܘܬܳܟ</l>
                    <l>ܐܰܪܥܳܐ ܘܰܫܡܰܝܳܐ ܟܪ̈ܝܳܢ ܠܡܶܗܘܳܐ ܒܛܽܘܦܣܳܐ ܕܟܢ̈ܦܳܬܳܐ </l>
                    <l>ܕܰܢܟܰܣܝ̈ܳܢ ܐܰܠܳܗܽܘܬܳܟ ܙܥܽܘܪܝܳܐ ܗ̱ܝ ܠܳܟ ܟܶܢܦܳܗܿ ܕܐܰܪܥܳܐ </l>
                    <l>ܘܪܰܒܳܐ ܗ̱ܝ ܠܳܟ ܟܶܢܦܳܗܿ ܕܡܰܪܝܰܡ ܫܪܳܐ ܒܟܶܢܦܳܐ ܘܐܰܣܺܝ ܒܟܶܢܦܶܗ</l>
                    
                </div>
                <div xml:lang="syr" type="section" n="12">
                    <head>12</head>
                    <l>ܟܪܶܟ ܥܰܙܪܽܘܪ̈ܶܐ ܒܫܺܝܛܽܘܬܳܐ ܘܐܶܬܩܰܪܰܒܘ ܠܶܗ ܩܽܘܪ̈ܒܳܢܶܐ </l>
                    <l>ܠܒܶܫ ܢܰܚ̈ܬܶܐ ܒܰܥܠܰܝܡܽܘܬܳܐ ܘܰܢܦܰܩܘ ܡܶܢܗܽܘܢ ܥܽܘܕܪ̈ܳܢܶܐ </l>
                    <l>ܠܒܶܫ ܡܰܝ̈ܳܐ ܕܡܰܥܡܽܘܕܺܝܬܳܐ ܘܐܶܬܩܰܪܰܒܘ ܡܶܢܗܽܘܢ ܙܰܠܺܝ̈ܩܶܐ </l>
                    <l>ܠܒܶܫ ܟܶܬܳܢ̈ܶܐ ܒܡܺܝܬܽܘܬܳܐ ܘܐܶܬܚܰܘܺܝܘ ܒܗܽܘܢ ܢܶܨ̈ܚܳܢܶܐ </l>
                    <l>ܥܰܡ ܡܽܘ̈ܟܳܟܰܘܗܝ ܪ̈ܽܘܡܪܳܡܰܘܗܝ ܒܪܺܝܟ ܕܐܰܩܶܦ ܫܽܘܒܚܶܗ ܠܚܰܫܶܗ</l>
                    
                </div>
                <div xml:lang="syr" type="section" n="13">
                    <head>13</head>
                    <l>ܟܽܠܗܽܘܢ ܗܳܠܶܝܢ ܫܽܘ̈ܚܠܳܦܶܐ ܕܰܫܠܰܚ ܘܰܠܒܶܫ ܚܢܳܢܳܐ</l>
                    <l>ܕܐܶܬܦܪܶܣ ܕܢܶܠܒܰܫ ܠܐܳܕܳܡ ܬܶܫܒܽܘܚܬܳܐ ܗܳܝ ܕܰܫܠܰܚ ܗܘܳܐ </l>
                    <l>ܟܪܶܟ ܥܰܙܪܽܘܪ̈ܶܐ ܥܰܡ ܛܰܪ̈ܦܰܘܗܝ ܘܰܠܒܶܫ ܢܰܚ̈ܬܶܐ ܚܠܳܦ ܡܶܫ̈ܟܰܘܗܝ</l>
                    <l>ܗܘܳܐ ܥܡܺܝܕܳܐ ܡܶܛܽܠ ܥܰܘܠܶܗ ܘܰܚܢܺܝܛܳܐ ܡܶܛܽܠ ܡܰܘܬܶܗ</l>
                    <l>ܩܳܡ ܘܐܰܩܺܝܡܶܗ ܒܬܶܫܒܽܘܚܬܳܐ ܒܪܺܝܟ ܕܰܢܚܶܬ ܠܰܒܫܶܗ ܘܰܣܠܶܩ</l>
                    
                </div>
                <div xml:lang="syr" type="section" n="14">
                    <head>14</head>
                    <l>ܟܰܕ ܣܳܦܶܩ ܗܘܳܐ ܡܰܘܠܳܕܳܟ ܠܰܒ̈ܢܰܝ ܐܳܕܳܡ ܐܰܝܟ ܐܳܕܳܡ</l>
                    <l>ܐܳܘ ܪܰܒܳܐ ܕܰܗܘܳܐ ܥܽܘܠܳܐ ܒܝܰܠܕܳܟ ܡܶܢ ܕܪܺܝܫ ܐܰܘܠܶܕܬܳܢܝ</l>
                    <l>ܐܳܘ ܕܰܟܝܳܐ ܕܰܗܘܳܐ ܥܡܺܝܕܳܐ ܣܚܽܘܟ ܢܶܣܚܶܝܢ ܡܶܢ ܨܳܐܬܳܐ </l>
                    <l>ܐܳܘ ܚܰܝܳܐ ܕܰܗܘܳܐ ܚܢܺܝܛܳܐ ܚ̈ܰܝܶܐ ܒܡܰܘܬܳܟ ܢܶܬܬܰܓܰܪ </l>
                    <l>ܐܰܘܕܳܐ ܠܟܽܠܳܟ ܒܡܶܠܳܐ ܟܽܠ ܫܽܘܒܚܳܐ ܠܟܽܠܳܟ ܡܶܢ ܟܽܠܰܢ</l>
                    
                </div>
            </div>
        </body>
    </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8883">Discourse
                    7</title>
                <title xml:lang="en" level="s" ref="http://syriaca.org/work/8876">Ascetic
                    Discourses, Part 1</title>
                <title level="s">Digital Syriac Corpus</title>
                <author ref="http://syriaca.org/person/550">Isaac of Nineveh</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">Paulus Bedjan</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"/>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/398</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac
                            base text is in the public domain. The TEI XML edition is copyrighted by
                            James E. Walters and is released under a Creative Commons Attribution
                            4.0 International Public License (CC BY 4.0).</note></ab>
                    <ab><note>The HTML page is copyrighted by Vanderbilt University and released
                            under a under a Creative Commons Attribution 4.0 International Public
                            License (CC-BY 4.0, https://creativecommons.org/licenses/by/4.0/).
                            Attribution for reuse should follow the suggested citation and also
                            credit the copyright holder of the TEI XML edition.</note></ab>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
                        <editor>
                            <forename>Paulus</forename>
                            <surname>Bedjan</surname>
                        </editor>
                        <title level="m">Mar Isaacus Ninivita. De perfectione religiosa.</title>
                        <idno type="URI"/>
                        <idno type="zotero">1102</idno>
                        <imprint>
                            <pubPlace>Paris/Leipzig</pubPlace>
                            <publisher>Otto Harrassowitz</publisher>
                            <date>1909</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young
                    University, Vanderbilt University, and the Center of Digital Humanities Research
                    (CoDHR) at Texas A&amp;M University. </p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc status="UncorrectedTranscription">
            <change when="2019-03-05" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>
            <div type="rubric" xml:lang="syr">
                <l>ܬܘܼܒܼ ܥܲܠ ܢܝܼܫܹ̈ܐ ܐ̄ܚܪ̈ܵܢܹܐ: ܟܠ ܬܲܪܥܵܐ ܡܸܢܹܗ ܘܠܹܗ:</l>
                <l>ܒܦܵܤ̈ܘܿܩܹܐ ܟܪ̈ܲܝܵܐ: ܥܲܠ ܙܢܵܐ ܕܬܼܘܼܟܼܠܵܢܵܐ ܕܥܲܠ ܐܲܠܵܗܵܐ: ܘܕܲܠܡܲܢ̣ܘ</l>
                <l>ܙܵܕܹܩ ܕܢܸܬܿܬܿܟܸܠ ܥܲܠ ܐܲܠܵܗܵܐ. ܘܐܵܦ ܟܲܕܼ ܡܸܬܿܬܿܟܸܠ: ܡܸܫܟܲܚ</l>
                <l>ܐܲܝܟܼ ܬܲܪܥܝܼܬܹܗ: ܘܲܕܼܡܲܢ̣ܘܼ ܕܤܲܟܼܠܵܐܝܼܬܼ ܘܲܕܼܠܵܐ ܒܘܼܝܵܢ. ܙ .</l>
            </div>
            <div type="body" xml:lang="syr">
                <l>ܐܝܼܬܼ ܬܘܼܟܼܠܵܢܵܐ ܕܥܲܠ ܐܲܠܵܗܵܐ ܒܗܲܝܡܵܢܘܼܬܼܵܐ ܕܠܸܒܵܐ: ܕܫܲܦܝܼܪ</l>
                <l>ܗ̄ܘ̣ ܘܲܕܼܦܘܼܪܫܵܢܵܐ ܕܝܼܕܲܥܬܼܵܐ. ܘܐܝܼܬܼ ܐ̄ܚܪܹܢܵܐ ܕܦܲܟܿܝܼܗ ܗ̄ܘ̣</l>
                <l>ܘܲܕܼܤܲܟܼܠܘܼܬܼܵܐ: ܘܬܘܼܟܼܠܵܢܵܐ ܗ̄ܘ̣ ܕܲܓܵܠܵܐ܀ ܕܐ̄ܢܵܫ ܡܲܢ ܗܵܟܹܝܠ</l>
                <l>ܕܠܲܓܼܡܵܪ ܠܵܐ ܪܡܸܐ ܠܹܗ ܕܡܸܕܸܡ ܡ̣ܢ ܗܵܠܹܝܢ ܥܵܒܼܘܿܪ̈ܝܵܬܼܵܐ: ܘܠܹܠܲܝ</l>
                <l>ܐܝܼܡܵܡ ܠܲܥܒܼܵܕܼܵܘ̈ܗܝ ܕܐܲܠܵܗܵܐ ܝܑܼܗܝܼܒܼܵܐ ܢܲܦܫܹܗ: ܘܠܵܐ ܝܲܨܝܼܦ ܕܡܸܕܸܡ</l>
                <l>ܥ̇ܒܼܵܕܼܵܐ ܕܥܵܠܡܵܐ ܗܵܢܵܐ: ܡܸܛܠ ܒܛܝܼܠܘܼܬܹܗ ܤܲܓܝܼܐܬܼܵܐ ܕܥܲܠ</l>
                <l>ܡܝܲܬܿܪܘܼܬܼܵܐ: ܘܲܫܩܝܼܠ ܨܸܦܬܼܵܐ ܟ̱ܠܵܗ̇ ܕܗܵܢܹܝܢ ܐܲܠܵܗܝܵ̈ܬܼܵܐ. ܘܡܸܛܠ</l>
                <l>ܗܵܕܹܐ ܢܲܗܡܸܐ ܠܹܗ ܡ̣ܢ ܕܠܲܡܛܲܝܵܒܼܘܼ ܠܒܼܘܼܫܵܐ ܐܵܘ ܤܲܝܒܵܪܬܵܐ:</l>
                <l>ܐܵܘ ܠܡܲܬܼܩܵܢܘܼ ܘܠܲܡܛܲܝܒܼܘܼ ܕܘܼܟܿܬܼܵܐ ܠܤܸܬܵܪܹܗ ܘܫܲܪܟܵܐ: ܘܢܸܬܿܬܿܟܸܠ</l>
                <l>ܥܲܠ ܐܲܠܵܗܵܐ ܕܗ̤ܘ ܡܛܲܝܸܒܼ ܠܙܲܒܼܢܹܗ ܟܠܡܸܕܸܡ ܕܡܸܬܼܒܿܥܸܐ ܠܹܗ:</l>
                <l>ܘܝܵܨܹ̇ܦ ܕܝܼܠܹܗ. ܗܵܢܵܐ ܚܲܬܿܝܼܬܼܵܐܝܼܬܼ ܬܘܼܟܼܠܵܢܵܐ ܗ̄ܘ̣ ܕܲܫܪܵܪܵܐ: ܘܬܼܘܼܟܼܠܵܢܵܐ</l>
                <l>ܗ̄ܘ̣ ܕܚܸܟܼܡ̱ܬܼܵܐ. ܘܐܲܝܟܼ ܕܒܲܫܪܵܪܵܐ: ܐܵܦ ܫܲܦܝܼܪ ܠܹܗ ܠܗܵܢܵܐ ܟܲܕܼ</l>
                <l/>
                <pb n="100"/>
                <l/>
                <l>ܢܸܬܿܬܿܟܸܠ ܥܲܠ ܐܲܠܵܗܵܐ: ܡܸܛܠ ܕܦܵܠܚܹܗ ܗ̄ܘ̣. ܘܡܲܪ̈ܢܝܵܬܼܵܐ ܕܝܼܠܹܗ</l>
                <l>ܛܥܝܼܢ: ܘܝܘܼܩܪܵܐ ܕܲܥܒܼܵܕܼܵܘ̈ܗܝ ܫܩܝܼܠ: ܕܠܵܐ ܡܲܗܡܝܵܢܘܼܬܼܵܐ</l>
                <l>ܕܥܸܠ̈ܠܵܬܼܵܐ. ܘܐܵܦ ܠܹܗ: ܘܵܠܝܼܬܼܵܐ ܗ̣̄ܝ ܠܲܡܚܵܘܵܝܘܼ ܥܠܵܘܗܝ</l>
                <l>ܒܛܝܼܠܘܼܬܼܵܐ: ܕܲܦܪܝܼܫܵܐ ܡ̣ܢ ܕܥܲܠ ܫܲܪܟܵܐ ܕܲܒܼܢܲܝ̈ܢܵܫܵܐ: ܕܐܲܚܝܼܕܼ</l>
                <l>ܒܲܩܢܘܿܡܹܗ ܙܗܝܼܪܵܐܝܼܬܼ ܠܡܸܠܬܹܗ ܕܡܵܪܲܢ ܕܐܸܡ݂ܲܪ: ܕܲܒܼܥܵܘ ܡܲܠܟܿܘܼܬܹܗ</l>
                <l>ܕܐܲܠܵܗܵܐ ܘܙܲܕܝܼܩܘܼܬܹܗ: ܘܠܵܐ ܬܹܐܨܦܘܼܢ ܕܦܲܓܼܪܵܐ. ܘܟܲܕܼ ܕܗܵܕܹܐ</l>
                <l>ܬܹܐܨܦܘܼܢ: ܗ̤ܘ ܥܵܠܡܵܐ ܐܲܝܟܼ ܥܲܒܼܕܵܐ ܡܛܲܝܸܒܼ ܠܟܼܘܿܢ ܟܠܡܸܕܸܡ.</l>
                <l>ܘܐܲܝܟܼ ܕܲܠܡܵܪܵܐ ܡܸܫܬܲܥܒܲܕܼ ܠܡܸܠܲܝ̈ܟܿܘܿܢ ܕܠܵܐ ܦܘܼܫܵܟܼ: ܟܲܕܼ ܠܵܐ</l>
                <l>ܥܵܨܹ̇ܐ ܠܨܸܒܼܝܵܢܟܼܘܿܢ ܒܡܸܕܸܡ. ܘܒܲܕܓܘܿܢ ܡܸܛܠ ܗܵܝ̇ ܕܠܵܐ ܢܸܒܼܛܲܠ</l>
                <l>ܡ̣ܢ ܩܵܘܡܹܗ ܐܲܡܝܼܢܵܐ ܕܲܩܕܼܵܡܵܘܗܝ ܒܝܲܕܼ ܥܸܠ̈ܠܵܬܼܵܐ: ܠܵܐ ܝܵܗܹ̇ܒܼ</l>
                <l>ܢܲܦܫܹܗ ܠܗܵܠܹܝܢ ܕܡܸܛܠ ܦܲܓܼܪܵܐ ܐܵܠ̈ܨܵܢ. ܡܸܛܠ ܕܐܵܦܠܵܐ ܥܲܠ</l>
                <l>ܐ̄ܚܪ̈ܵܢܝܵܬܼܵܐ ܒܛܝܼܠ ܠܹܗ: ܐܸܠܵܐ ܚܕܼܵܐ ܫܲܘܝܘܼܬܼܵܐ ܕܒܸܛܠܵܢܵܐ ܩܢܸܐ:</l>
                <l>ܡ̣ܢ ܙܥܘܿܪܵܐ ܘܲܥܕܲܡܵܐ ܠܪܲܒܵܐ: ܕܲܢܝܵܚܵܐ ܐܵܘ ܦܘܼܪܓܵܝܵܐ: ܐܵܘ ܒܸܛܠܵܢܵܐ</l>
                <l>ܕܲܒܼܗܘܿܢ ܡ̣ܢ ܕܸܚܠܲܬܼ ܐܲܠܵܗܵܐ. ܘܐܵܦ ܗ̤ܘ ܡܸܫܟܲܚ ܬܡܝܼܗܵܐܝܼܬܼ:</l>
                <l>ܘܟܲܕܼ ܠܵܐ ܩܵܪܹܒܼ ܠܲܚܕܼܵܐ ܡܸܢܗܹܝܢ: ܐܵܘ ܥܵܡܹ̇ܠ ܒܗܹܝܢ܀</l>
                <l> ܐ̄ܚܪܹܢܵܐ ܕܹܝܢ: ܟܲܕܼ ܠܲܓܼܡܵܪ ܛܡܝܼܪ ܠܸܒܹܗ ܒܐܲܪܥܵܐ: ܘܐܲܡܝܼܢܵܐܝܼܬܼ</l>
                <l>ܥܲܡ ܚܸܘܝܵܐ ܥܲܦܪܵܐ ܐܵܟܹ̇ܠ: ܘܠܵܐ ܒܛܝܼܠ ܠܹܗ ܐܵܦܠܵܐ ܒܲܚܕܼܵܐ ܥܲܠ</l>
                <l>ܗܵܠܹܝܢ ܕܦܲܐ̈ܝܵܢ ܠܐܲܠܵܗܵܐ: ܘܲܒܼܡܼܠ ܡܸܕܸܡ ܒܗܵܠܹܝܢ ܕܦܲܓܼܪܵܐ ܐܵܥܹ̇ܦܫ:</l>
                <l>ܘܲܫܪܸܐ ܘܒܲܛܝܼܠ ܐܲܡܝܼܢܵܐܝܼܬܼ ܒܝܲܕܼ ܥܸܢܝܵܢܵܐ ܘܦܘܼܪܓܵܝܵܐ ܘܐܸܤܛܪܹܢܝܵܐ:</l>
                <l>ܘܐܵܚܹ̇ܕܼ ܥܸ̈ܠܵܠܵܬܼܵܐ ܕܡܸܕܸܡ ܡܸܕܸܡ. ܘܟܲܕܼ ܒܗܵܕܹܐ ܚܒܸܢܵܢܘܼܬܼܵܐ ܘܒܸܛܠܵܢܵܐ</l>
                <l>ܕܡ̣ܢ ܡܝܲܬܿܪܘܼܬܼܵܐ ܪܡܸܐ: ܒܲܙܒܲܢ ܙܒܲܢ ܟܲܕܼ ܢܸܬܼܐܠܸܨ ܐܵܘ ܢܸܚܤܲܪ</l>
                <l>ܠܹܗ ܡܸܕܸܡ: ܐܵܘ ܦܹܐܪܵܐ ܕܤܲܟܼܠܘܼܬܼܵܐ ܡܥܝܼܩ ܠܹܗ ܒܲܨܒܼܘܼ: </l>
                <l/>
                <pb n="101"/>
                <l/>
                <l>ܐܵܡܲ݁ܪ: ܐܸܬܿܬܿܟܸܠ ܥܲܠ ܐܲܠܵܗܵܐ: ܘܗ̤ܘ ܥܵܒܹ̇ܕܼ ܠܝܼ ܕܠܵܐ ܨܸܦܬܼܵܐ</l>
                <l>ܘܲܡܢܝܼܚ ܠܝܼ. ܐܘܿ ܤܲܟܼܠܵܐ: ܥܕܲܡܵܐ ܠܗܵܫܵܐ ܠܐܲܠܵܗܵܐ ܠܵܐ</l>
                <l>ܐܸܬܿܕܟܲܪܬܵܝܗܝ: ܘܲܡܨܲܥܲܪ ܗ̣̄ܘܲܝܬܿ ܠܹܗ ܒܫܲܪܝܘܼܬܼܵܐ ܕܲܥܒܼܵܕܲܝ̈ܟ:</l>
                <l>ܘܲܫܡܹܗ ܡܸܛܠܵܬܼܵܟܼ ܡܸܬܼܓܲܕܲܦ ܗ̄ܘ̣ܵܐ ܒܹܝܬܼ ܥܲܡܡܹ̈ܐ ܐܲܝܟܼ ܕܲܟܼܬܼܝܼܒܼ.</l>
                <l>ܘܗܵܫܵܐ ܒܟܼܠܹܗ ܦܘܼܡܵܟܼ ܐܵܡܲ݁ܪ ܐܲܢ̄ܬܿ: ܕܲܬܼܟܼܝܼܠ ܐ̄ܢܵܐ ܥܠܵܘܗܝ</l>
                <l>ܕܲܡܥܲܕܲܪ ܠܝܼ ܘܝܵܨܹ̇ܦ ܕܝܼܠܝ. ܫܲܦܝܼܪ ܐܸܡ݂ܲܪ ܐܵܦ ܐܲܠܵܗܵܐ ܒܲܢܒܼܝܼܵܐ:</l>
                <l>ܟܲܕܼ ܡܚܲܤܸܕܼ ܠܕܲܐܝܟܼ ܗܵܠܹܝܢ: ܕܒܼܵܥܹ̇ܝܢ ܠܝܼ ܠܲܡ ܟܠܝܘܿܡ: ܘܨܵܒܹ̇ܝܢ</l>
                <l>ܠܡܸܕܲܥ ܐܘܼܪ̈ܚܵܬܼܝ. ܐܲܝܟܼ ܥܲܡܵܐ ܕܲܥ̣ܒܲܕܼ ܙܲܕܝܼܩܘܼܬܼܵܐ: ܘܠܵܐ ܫܒܲܩ̣</l>
                <l>ܕܝܼܢܵܐ ܕܐܲܠܵܗܹܗ: ܫܵܐܠܹ̇ܝܢ ܠܝܼ ܕܝܼܢܵܐ ܘܙܲܕܝܼܩܘܼܬܼܵܐ. ܡ̣ܢ ܗܵܠܹܝܢ</l>
                <l>ܐܝܼܬܼܵܘܗܝ ܫܵܛܝܵܐ: ܕܐܵܦܠܵܐ ܒܬܲܪܥܝܼܬܹܗ ܡܸܬܼܩܲܪܲܒܼ ܠܘܵܬܼ ܐܲܠܵܗܵܐ:</l>
                <l>ܘܒܲܙܒܲܢ ܕܲܟܼܪ̈ܝܼܟܼܵܢ ܠܹܗ ܟܘܿܟܼ̈ܝܵܬܼܵܐ ܕܐܘܼ̈ܠܨܵܢܹܐ: ܡܪܝܼܡ ܐܝܼܕܼܵܘܗܝ</l>
                <l>ܠܘܵܬܹܗ ܒܬܼܘܼܟܼܠܵܢܵܐ. ܠܗܵܢܵܐ ܙܵܕܹܩ ܕܢܸܬܼܟܵܘܸܐ ܙܲܒܼ̈ܢܵܬܼܵܐ ܤܲܓܿܝܼ̈ܐܵܬܼܵܐ:</l>
                <l>ܕܡܸܟܵܐ ܘܲܠܗܲܠ ܢܸܬܼܚܲܟܲܡ. ܕܟܲܕܼ ܠܲܝܬܿ ܠܹܗ ܥ̇ܒܼܵܕܼܵܐ ܕܫܵܘܹ̇ܐ</l>
                <l>ܠܬܼܘܼܟܼܠܵܢܵܐ ܕܥܲܠ ܐܲܠܵܗܵܐ: ܐܸܠܵܐ ܘܐܲܝܟܼ ܕܡ̣ܢ ܥܒܼܵܕܼܵܘ̈ܗܝ ܒܝܼ̈ܫܹܐ</l>
                <l>ܘܡܲܗܡܝܵܢܘܼܬܼܵܐ ܕܡ̣ܢ ܘܵܠ̈ܝܵܬܼܵܐ ܠܡܲܪܕܘܼܬܼܵܐ ܫܵܘܹ̇ܐ: ܘܲܒܼܪ̈ܲܚܡܹܐ</l>
                <l>ܛܥܝܼܢ. ܒܢܲܦܫܹܗ ܠܵܐ ܢܸܗܘܸܐ ܡܲܛܥܸܐ: ܘܡܸܬܼܢܫܸܐ ܠܛܲܟܼܤܸܐ</l>
                <l>ܕܗܘܼܦܵܟܹܗ ܩܲܕܼܡܵܝܵܐ: ܘܐܵܡܲ݁ܪ: ܬܟܼܝܼܠ ܐ̄ܢܵܐ ܒܐܲܠܵܗܵܐ. ܗܵܢܵܐ: ܢܸܬܼܪܕܸܐ.</l>
                <l>ܕܟܲܕܼ ܠܲܝܬܿ ܠܹܗ ܥ̇ܒܼܵܕܹ̈ܐ ܕܗܲܝܡܵܢܘܼܬܼܵܐ: ܠܵܐ ܢܸܦܫܘܿܛ ܪܸ̈ܓܼܠܵܘܗܝ</l>
                <l>ܒܒܸܛܠܵܢܵܐ: ܘܐܵܡܲ݁ܪ: ܡܗܲܝܡܸܢ ܐ̄ܢܵܐ ܕܐܲܠܵܗܵܐ ܝܵܗܹ̇ܒܼܠܝܼ ܠܡܹܐܟܲܠ: ܐܲܝܟܼ</l>
                <l>ܕܒܲܥ̇ܒܼܵܕܼܵܐ ܕܐܲܠܵܗܵܐ ܥܡܝܼܠ. ܐܵܘ ܕܐܵܙܹ̇ܠ ܢܵܦܹ̇ܿܠ ܒܒܹܪܵܐ ܒܥܸܠܲܬܼ</l>
                <l>ܫܵܛܘܿܪܘܼܬܹܗ: ܘܟܲܕܼ ܟܠ ܟ̱ܠܹܗ ܡ̣ܢ ܩܕܼܵܡ ܗܵܝ̇ ܠܵܐ ܤܠܸܩ̣</l>
                <l>ܐܲܠܵܗܵܐ ܥܲܠ ܒܵܠܹܗ: ܗܵܫܵܐ ܐܵܡܲ݁ܪ: ܥܲܠ ܐܲܠܵܗܵܐ ܡܸܬܿܬܿܟܸܠ ܐ̄ܢܵܐ</l>
                <l/>
                <pb n="102"/>
                <l/>
                <l>ܕܦܵܪܹܩ ܠܝܼ. ܠܵܐ ܬܸܛܥܸܐ: ܐܘܿ ܤܲܟܼܠܵܐ. ܩܲܕܝܼܡܝܼܢ ܐܸܢܘܿܢ ܥܲܡܠܹ̈ܐ</l>
                <l>ܕܡܸܛܠ ܐܲܠܵܗܵܐ ܘܕܼܘܼܥܬܼܵܐ ܕܦܘܼܠܚܵܢܹܗ: ܠܬܼܘܼܟܼܠܵܢܵܐ ܕܥܲܠ ܐܲܠܵܗܵܐ.</l>
                <l>ܡܗܲܝܡܸܢ ܐܲܢ̄ܬܿ ܠܹܗ ܠܐܲܠܵܗܵܐ: ܫܲܦܝܼܪ ܥܵܒܹ̇ܕܼ ܐܲܢ̄ܬܿ. ܒܪܲܡ: ܐܵܦ</l>
                <l>ܗܲܝܡܵܢܘܼܬܼܵܐ ܬܘܼܒܼ ܥܒܼܵܕܹ̈ܐ ܒܵܥ̇ܝܵܐ. ܘܬܼܟܼܠܵܢܵܐ ܕܒܹܗ: ܤܵܗܕܘܼܬܼܵܐ</l>
                <l>ܕܬܹܐܪܬܵܐ: ܗܵܝ̇ ܕܡܸܬܼܝܲܠܕܵܐ ܡ̣ܢ ܠܹܐܘܬܼܵܐ ܕܲܡܝܲܬܿܪܘܼܬܼܵܐ. ܗܲܝܡܸܢ</l>
                <l>ܕܐܲܠܵܗܵܐ ܝܵܨܘܿܦܵܐ ܗ̄ܘ̣ ܕܲܒܼܪܝܼܬܹܗ: ܘܐܵܦ ܡܨܸܐ ܚܹܝܠ ܟܠ. ܐܸܠܵܐ</l>
                <l>ܠܗܲܝܡܵܢܘܼܬܼܵܟܼ ܐܲܩܸܦ ܥܒܼܵܕܼܵܐ ܕܠܵܚ̇ܡܝܼܢ ܠܵܗ̇: ܘܗܵܝܕܹܝܢ ܥܵܢܹ̇ܐ ܠܵܟܼ.</l>
                <l>ܠܵܐ ܬܸܠܒܿܘܿܟܼ ܪܘܼܚܵܐ ܒܚܘܼܦܢܵܟܼ: ܗܵܢܵܘ ܕܹܝܢ: ܗܲܝܡܵܢܘܼܬܼܵܐ ܕܠܵܐ</l>
                <l>ܤܘܼܥܪ̈ܵܢܹܐ܀</l>
                <l> ܐܸܢ ܐ̄ܢܵܫ ܕܹܝܢ ܠܵܐ ܪܓܼܝܼܫ: ܘܐܵܙܹ̇ܠ ܒܐܘܼܪܚܵܐ ܒܵܗ̇ ܚܲܝܘܬܼܵܐ</l>
                <l>ܒܝܼܫܬܼܵܐ ܐܵܘ ܐ̄ܢܵܫܵܐ ܩܵܛ̈ܘܿܠܹܐ: ܐܵܘ ܫܲܪܟܵܐ ܕܡܸܕܸܡ ܕܐܲܝܟܼ ܗܵܠܹܝܢ</l>
                <l>ܟܲܕܼ ܠܵܐ ܝܲܕܲܥ̇: ܗܵܕܹܐ ܒܛܝܼܠܘܼܬܼܵܐ ܗ̣̄ܝ ܓܵܘܵܢܵܝܬܼܵܐ ܕܐܲܠܵܗܵܐ: ܕܲܟܼܡܵܐ</l>
                <l>ܙܲܒܼ̈ܢܝܼܢ ܡܲܥܒܲܪ ܡܸܢܹܗ: ܟܲܕܼ ܡܬܲܗܸܐ ܠܹܗ ܒܕܼܘܼܟܿܬܼܵܐ ܕܐܝܼܬܼܵܘܗܝ</l>
                <l>ܒܝܲܕܼ ܥܸܠ̈ܠܵܬܼܵܐ: ܥܕܲܡܵܐ ܕܥܵܒܼ̇ܕܵܐ ܒܝܼܫܬܼܵܐ: ܐܵܘ ܐ̄ܢܵܫ ܦܵܓܲܥ̇ ܒܹܗ</l>
                <l>ܘܡܲܗܦܸܟܼ ܠܹܗ. ܘܬܘܼܒܼ: ܗܵܫܵܐ ܚܸܘܝܵܐ ܡܸܕܸܡ ܒܝܼܫܵܐ ܕܲܡܝܼܟܼ</l>
                <l>ܒܐܘܼܪܚܵܐ: ܘܗ̤ܘ ܠܵܐ ܚܵܙܹ̇ܐ ܠܹܗ. ܘܨܵܒܹ̇ܐ ܐܲܠܵܗܵܐ ܕܠܵܐ ܢܸܬܿܬܿܚܸܕܼ</l>
                <l>ܒܵܗ̇ ܒܒܼܝܼܫܬܼܵܐ: ܘܡ̣ܢ ܫܹܠܝ ܪܵܡܹ̇ܐ ܩܵܠܵܐ ܪ̈ܲܚܫܵܐ ܗܵܘ̇: ܐܵܘ ܫܵܒܹ̇ܩ</l>
                <l>ܘܲܡܫܲܢܸܐ. ܐܵܘ ܪܵܚܹ̇ܫ ܩܕܼܵܡܵܘܗܝ: ܕܢܸܚܙܹܝܘܗܝ ܘܢܸܙܕܗܲܪ. ܘܦܵܪܹܩ</l>
                <l>ܠܹܗ ܐܲܠܵܗܵܐ: ܘܐܵܦܸܢ ܠܵܐ ܫܵܘܹ̇ܐ: ܡܸܛܠ ܥܸܠ̈ܠܵܬܼܵܐ ܟܲܤ̈ܝܵܬܼܵܐ ܕܗ̤ܘ</l>
                <l>ܒܲܠܚܘܿܕܼܵܘܗܝ ܝܵܕܲܥ̇. ܘܝܲܬܿܝܼܪܵܐܝܼܬܼ: ܡܸܛܠ ܪ̈ܲܚܡܵܘܗܝ. ܘܬܼܘܼܒܼ ܐܝܼܬܼ</l>
                <l>ܐܸܡܲܬܼܝ: ܕܒܲܝܬܼܵܐ ܡܸܕܸܡ ܐܵܘ ܐܸܤܬܼܵܐ ܐܵܘ ܟܹܐܦܵܐ ܩܲܪܝܼܒܼ ܠܡܸܦܲܠ:</l>
                <l>ܐܵܘ ܠܡܸܫܬܿܪܵܥܘܼ ܡ̣ܢ ܕܘܼܟܿܬܹܗ: ܘܠܲܡܸܚܲܬܼ ܒܚܹܐܦܵܐ: ܘܝܲܬܿܝܼܒܼܝܼܢ</l>
                <l/>
                <pb n="103"/>
                <l/>
                <l>ܬܲܡܵܢ ܐܵܢܵܫܵܐ ܟܡܵܐ ܕܗ̤ܘ. ܘܦܵܩܹ̇ܕܼ ܐܲܠܵܗܵܐ ܠܡܲܠܲܟܼܵܐ: ܘܲܡܬܲܗܸܐ</l>
                <l>ܠܤܘܼܥܪܵܢܵܐ ܘܠܵܒܹ̇ܟܼ ܠܹܗ: ܥܕܲܡܵܐ ܕܩܵܝ̇ܡܝܼܢ ܡ̣ܢ ܬܲܡܵܢ. ܟܲܕܼ</l>
                <l>ܒܥܸܠܬܼܵܐ ܡܸܕܸܡ ܡܲܦܸܩ ܠܗܘܿܢ: ܐܲܝܟܲܢܵܐ ܕܐܵܦܠܵܐ ܚܲܕܼ ܢܸܫܬܿܚܲܪ</l>
                <l>ܬܚܘܿܬܼܵܘܗܝ. ܘܡܵܐ ܕܲܢܦܲܩ̣ܘ: ܒܵܗ̇ ܒܫܵܥܬܼܵܐ ܢܵܦܹ̇ܠ. ܘܐܸܢ ܢܸܓܼܕܲܫ</l>
                <l>ܘܢܸܬܿܬܿܚܸܕܼ ܐ̄ܢܵܫ ܡܸܢܗܘܿܢ ܬܚܘܿܬܼܵܘܗܝ: ܡܸܕܸܡ ܢܸܟܼܝܵܢܵܐ ܠܵܐ ܗܵܘܹ̇ܐ</l>
                <l>ܒܹܗ. ܟܲܕܼ ܒܗܵܕܹܐ: ܠܪܲܒܿܘܼܬܼ ܚܲܝܠܵܐ ܕܝܼܠܹܗ ܨܵܒܹ̇ܐ ܕܢܵܘܕܲܥ.</l>
                <l>ܗܵܠܹܝܢ ܘܕܲܐܝܟܼ ܗܵܠܹܝܢ: ܒܛܝܠܘܼܬܼܵܐ ܗ̣̄ܝ ܓܵܘܵܢܵܝܬܼܵܐ. ܙܲܕܝܼܩܵܐ ܕܹܝܢ</l>
                <l>ܠܗܵܕܹܐ ܛܲܝܒܿܘܼܬܼܵܐ: ܐܲܡܝܼܢܵܐܝܼܬܼ ܩܢܸܐ ܠܵܗ̇. ܘܝܼܚܝܼܕܼܵܐܝܼܬܼ: ܘܠܵܘ</l>
                <l>ܓܵܘܢܵܐܝܼܬܼ. ܠܫܲܪܟܵܐ ܕܹܝܢ ܐ̄ܚܪܵܢܹܐ: ܒܦܵܪܘܿܫܘܼܬܼܵܐ ܦ̣ܩܲܕܼ ܠܗܘܿܢ</l>
                <l>ܐܲܠܵܗܵܐ ܕܲܢܕܲܒܿܘܼܢ ܢܲܦܫܗܘܿܢ: ܘܝܼܕܲܥܬܼܵܐ ܢܡܲܙܓܼܘܼܢ ܥܲܡ</l>
                <l>ܒܛܝܼܠܘܼܬܹܗ ܕܐܲܠܵܗܵܐ ܒܨܸܒܼ̈ܘܵܬܼܗܘܿܢ. ܙܲܕܝܼܩܵܐ ܕܹܝܢ ܠܗܵܕܹܐ ܝܑܼܕܲܥܬܼܵܐ:</l>
                <l>ܠܲܡܕܲܒܵܪܘܼ ܒܵܗ̇ ܨܸܒܼ̈ܘܵܬܹܗ: ܠܵܐ ܒܵܥܹ̇ܐ ܠܵܗ̇. ܩܢܸܐ ܠܹܗ ܕܹܝܢ ܚܠܵܦ</l>
                <l>ܗܵܕܹܐ ܝܑܼܕܲܥܬܼܵܐ: ܗܲܝܡܵܢܘܼܬܼܵܐ: ܕܒܼܵܗ̇ ܚܵܤܹ̇ܢ ܚܸܤ̈ܢܹܐ ܡܪ̈ܝܼܕܹܐ. ܘܡ̣ܢ</l>
                <l>ܡܸܕܸܡ ܕܐܲܝܟܼ ܗܵܠܹܝܢ ܕܲܡܢܲܝܢܲܢ ܠܵܐ ܩܵܢܹ̇ܛ: ܐܲܝܟܼ ܕܲܟܼܬܼܝܼܒܼ. ܕܙܲܕܝܼܩܵܐ:</l>
                <l>ܐܲܝܟܼ ܐܲܪܝܵܐ ܬܟܼܝܼܠ: ܘܥܲܠ ܟܠܡܸܕܸܡ ܡܲܡܪܲܚ ܒܗܲܝܡܵܢܘܼܬܼܵܐ. ܠܵܘ</l>
                <l>ܐܲܝܟܼ ܕܲܡܢܲܤܸܐ ܠܐܲܠܵܗܵܐ: ܐܸܠܵܐ ܐܲܝܟܼ ܐܲܚܝܼܕܼ ܬܘܼܟܼܠܵܢܵܐ ܕܝܼܠܹܗ:</l>
                <l>ܘܐܲܝܟܼ ܡܙܲܝܢܵܐ ܘܠܲܒܵܫܵܐ ܚܲܤܝܼܢܵܐ ܕܲܒܼܚܲܝܠܹܗ ܕܪܘܼܚܵܐ. ܘܥܲܠ</l>
                <l>ܤܲܓܝܼܐܘܼܬܼ ܝܲܨܝܼܦܘܼܬܹܗ ܐܲܡܝܼܢܬܼܵܐ ܕܲܥܠܵܘܗܝ: ܐܵܦ ܐܲܠܵܗܵܐ ܗܵܟܲܢܵܐ</l>
                <l>ܐܸܡ݂ܲܪ: ܕܥܲܡܹܗ ܐ̄ܢܵܐ ܒܐܘܼܠܨܵܢܵܐ: ܘܬܹܥܲܫܢܝܼܘܗܝ ܘܐܹܝܲܩܪܝܼܘܗܝ.</l>
                <l>ܘܢܘܼܓܼܪܵܐ ܕܝܵܘ̈ܡܵܬܼܵܐ ܐܹܤܲܒܿܥܝܼܘܗܝ: ܘܐܹܚܵܘܹܝܘܗܝ ܦܘܼܪܩܵܢܝ. ܐܲܝܢܵܐ</l>
                <l/>
                <pb n="104"/>
                <l/>
                <l>ܕܢܲܫܝܼܫ ܒܲܥܒܼܵܕܼܵܘ̈ܗܝ ܘܲܪܦܸܐ: ܐܵܘ ܡܲܗܡܝܵܢ: ܐܵܘ ܒܝܼܫܝܼܢ</l>
                <l>ܤܘܼܥܪ̈ܵܢܵܘܗܝ: ܗܵܢܵܐ ܤܲܒܼܪܵܐ ܕܢܸܗܘܸܐ ܠܹܗ ܠܵܐ ܡܸܫܟܿܚܵܐ. ܐܸܠܵܐ</l>
                <l>ܠܐܲܝܢܵܐ ܕܐܲܡܝܼܢ ܠܘܵܬܼ ܐܲܠܵܗܵܐ ܒܟܼܠܡܸܕܸܡ: ܘܩܲܪܝܼܒܼܵܐ ܕܝܼܠܹܗ</l>
                <l>ܐܝܼܬܼܵܘܗܝ ܒܝܲܕܼ ܫܲܦܝܼܪ̈ܵܬܼܵܐ ܕܲܥ̇ܒܼܵܕܹܗ: ܘܲܡܬܲܚ̣ ܚܝܵܪܵܐ ܕܠܸܒܹܗ</l>
                <l>ܠܛܲܝܒܘܼܬܹܗ ܐܲܡܝܼܢܵܐܝܼܬܼ: ܐܲܝܟܼ ܕܐܸܡ݂ܲܪ ܕܵܘܝܼܕ: ܓܵܙ̣ ܥܲܝ̈ܢܲܝ ܟܲܕܼ</l>
                <l>ܡܤܲܟܸܐ ܐ̄ܢܵܐ ܠܐܲܠܵܗܵܝ.</l>
            </div>
        </body>
    </text>
</TEI>

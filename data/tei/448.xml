<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8933">Discourse 57</title>
                <title xml:lang="en" level="s" ref="http://syriaca.org/work/8876">Ascetic Discourses, Part 1</title>
                <title level="s">Digital Syriac Corpus</title>
                <author ref="http://syriaca.org/person/550">Isaac of Nineveh</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">Paulus Bedjan</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"/>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/448</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>
                    
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
                        <editor>
                            <forename>Paulus</forename>
                            <surname>Bedjan</surname>
                        </editor>
                        <title level="m">Mar Isaacus Ninivita. De perfectione religiosa.</title>
                        <idno type="URI"/>
                        <idno type="zotero">1102</idno>
                        <imprint>
                            <pubPlace>Paris/Leipzig</pubPlace>
                            <publisher>Otto Harrassowitz</publisher>
                            <date>1909</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
            <creation>
                 <origDate type="composition" from="0650" to="0700">Late 7th century CE</origDate>
             </creation>
        </profileDesc>
        <revisionDesc status="UncorrectedTranscription"> 
            <change when="2019-03-05" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>
            <div type="rubric" xml:lang="syr">
                <l>ܥܲܠ ܡܤܲܝܒܿܪܵܢܘܼܬܼܵܐ ܕܡܸܛܠ ܚܘܼܒܵܐ ܕܐܲܠܵܗܵܐ: ܕܲܟܼܡܵܐ ܫܟܼܝܼܚ</l>
                <l>ܠܵܗ̇ ܥܘܼܕܼܪܵܢܵܐ ܕܡ̣ܢ ܐܲܠܵܗܵܐ. ܢܙ.</l>
                
            </div>
            <div type="body" xml:lang="syr">
                <l>ܟܡܵܐ ܕܒܼܵܤܹ̇ܐ ܒܲܪܢܵܫܵܐ ܒܗܵܢܵܐ ܥܵܠܡܵܐ: ܟܲܕܼ ܝܵܨܹ̇ܦ ܕܕܸܠܲܬܼ</l>
                <l>ܐܲܠܵܗܵܐ: ܗܵܟܲܢܵܐ ܡܸܬܼܩܲܪܒܼܵܐ ܠܘܵܬܹܗ ܒܛܝܼܠܘܼܬܼܵܐ ܐܲܠܵܗܵܝܬܼܵܐ:</l>
                <l>ܘܲܒܼܥܘܼܕܼܪܵܢܵܗ̇ ܡܲܪܓܸܫ ܒܟܸܤܝܵܐ: ܘܡܸܬܼܝܲܗܒܿܝܼܢ ܠܹܗ ܙܵܘ̈ܥܹܐ ܫܦܲܝ̈ܵܐ</l>
                <l>ܠܡܸܤܬܲܟܵܠܘܼ ܒܵܗ̇. ܐܵܦܸܢ ܕܠܵܐ ܒܨܸܒܼܝܵܢܹܗ ܢܸܗܘܸܐ ܓܠܝܼܙ ܐ̄ܢܵܫ ܡ̣ܢ</l>
                <l>ܛܵܒܼ̈ܬܹܗ ܕܥܵܠܡܵܐ ܗܵܢܵܐ: ܟܡܵܐ ܕܲܨܪܝܼܟܼ ܡܸܢܗܹܝܢ: ܗܵܟܲܢܵܐ ܪ̈ܲܚܡܹܐ</l>
                <l>ܢܩ̇ܦܝܼܢ ܠܹܗ: ܘܛܵܥ̇ܢܵܐ ܠܹܗ ܡܪܲܚܡܵܢܘܼܬܼܵܐ ܐܲܠܵܗܵܝܬܼܵܐ. ܫܘܼܒܼܚܵܐ</l>
                <l>ܠܗܵܘ̇ ܕܲܒܼܕܲܝܲܡܝܼܢܵܐ ܘܒܲܕܼܤܸܡܵܠܵܐ ܚܵܐܹ̇ܢ ܠܲܢ: ܘܲܒܼܟܼܠܗܹܝܢ ܥܸܠܬܼܵܐ</l>
                <l>ܤܵܐܹ̇ܡ ܠܲܫܟܼܵܚܬܼܵܐ ܕܚܲܝܲܝ̈ܢ! ܕܠܲܐܝܠܹܝܢ ܕܡ̣ܢ ܨܼܸܒܼܝܵܢܗܘܿܢ ܡܚܝܼܠܝܼܢ</l>
                <l>ܠܩܸܢܝܵܢ ܚܲܝܲܝ̈ܗܘܿܢ: ܒܥܵܩܬܼܵܐ ܕܠܵܐ ܒܨܸܒܼܝܵܢܵܐ ܡܕܲܪܸܓܼ ܢܲܦܫܵܬܼ̈ܗܘܿܢ</l>
                <l>ܠܘܵܬܼ ܡܝܲܬܿܪܘܼܬܼܵܐ. ܐܵܦ ܗܵܝ̇ ܠܵܥܵܙܲܪ ܡܸܤܟܹܢܵܐ: ܠܵܐ ܗ̄ܘ̣ܵܐ</l>
                <l></l>
                <pb n="400"/>
                <l></l>
                <l>ܒܨܸܒܼܝܵܢܹܗ ܚܲܤܝܼܪ ܗ̄ܘ̣ܵܐ ܡ̣ܢ ܛܵܒܼ̈ܬܹܗ ܕܗܵܢܵܐ ܥܵܠܡܵܐ: ܐܸܠܵܐ</l>
                <l>ܘܦܲܓܼܪܹܗ ܡܡܲܝܲܚ ܗ̄ܘ̣ܵܐ ܒܫܘܼ̈ܚܢܹܐ. ܬܪܹܝܢ ܟܹܐܒܼ̈ܝܼܢ ܡܲܪܝܼܪܹ̈ܐ ܐܝܼܬܼ</l>
                <l>ܗ̄ܘ̣ܵܐ ܠܹܗ: ܕܚܲܕܼ ܡ̣ܢ ܚܲܒܼܪܹܗ ܩܫܸܐ. ܟܘܼܪܗܵܢܵܐ: ܘܡܸܤܟܹܢܘܼܬܼܵܐ.</l>
                <l>ܒܪܲܡ: ܒܥܘܼܒܵܐ ܕܪܹܫ ܐܲܒܼܵܗ̈ܵܬܼܵܐ ܐܸܬܼܝܲܩܲܪ ܒܚܲܪܬܼܵܐ. ܩܲܪܝܼܒܼܘܼ ܐܲܠܵܗܵܐ</l>
                <l>ܠܠܸܒܵܐ ܚܲܫܝܼܫܵܐ: ܕܡ̣ܢ ܐܘܼܠܨܵܢܵܐ ܓܵܥܹ̇ܐ ܠܘܵܬܹܗ. ܘܐܵܦܸܢ ܒܲܕܼܦܲܓܼܪܵܐ</l>
                <l>ܐܝܼܬܼ ܐܸܡܲܬܼܝ ܕܡܲܗܡܸܐ ܠܲܡܤܲܝܒܵܪܘܼ ܗܵܠܹܝܢ ܠܥܘܼܕܼܪܵܢܵܐ: ܐܲܝܟܼ</l>
                <l>ܐܵܤܝܵܐ ܕܲܒܼܟܹܐܒܼܵܐ ܥܲܤܩܵܐ ܕܓܼܙܵܕܹ̈ܐ ܡܲܤܪܲܚ ܚܘܼܠܡܵܢܵܐ: ܐܸܠܵܐ</l>
                <l>ܒܢܲܦܫܹܗ ܪܵܘܪܒܵܐܝܼܬܼ ܚܵܐܹ̇ܢ ܠܹܗ ܡܵܪܝܵܐ: ܠܦܘܼܬܼ ܩܲܫܝܘܼܬܼܵܐ ܕܟܹܐܒܲܝ̈</l>
                <l>ܥܵܩ̈ܬܹܗ. ܐܸܡܲܬܼܝ ܗܵܟܹܝܠ ܕܪܸܚܡܬܹܗ ܕܲܡܫܝܼܚܵܐ: ܠܵܘ ܗܵܟܲܢ ܥܸܠܒܲܬ̤</l>
                <l>ܒܵܟܼ: ܕܲܕܼܠܵܐ ܚܲܫܵܐ ܬܸܗܘܸܐ ܒܟܼܠܗܘܿܢ ܐܘܼ̈ܠܨܵܢܹܐ ܡܸܛܠ ܚܲܕܼܘܼܬܼܵܐ</l>
                <l>ܕܒܹܗ: ܕܲܥ ܕܝܲܚ ܒܵܟܼ ܥܵܠܡܵܐ ܝܲܬܝܼܪ ܡ̣ܢ ܡܫܝܼܚܵܐ. ܐܸܡܲܬܼܝ</l>
                <l>ܕܟܼܘܼܪ̈ܗܵܢܹܐ ܘܚܲܤܝܼܪܘܼܬܼܵܐ: ܐܵܘ ܚܘܼܒܵܠܵܐ ܕܦܲܓܼܪܵܐ: ܐܵܘ ܕܸܚܠܬܼܵܐ</l>
                <l>ܕܡ̣ܢ ܢܸܟܼܝܵܢܵܘ̈ܗܝ: ܡܕܼܵܘܸܕܼ ܪܸܥܝܵܢܵܟܼ ܡ̣ܢ ܚܲܕܼܘܼܬܼܵܐ ܕܤܲܒܼܪܵܟܼ ܘܪܸܢܝܵܐ</l>
                <l>ܫܲܦܝܵܐ ܕܲܒܼܡܵܪܲܢ: ܕܲܥ ܕܝܲܚ ܒܵܟܼ ܦܲܓܼܪܵܐ: ܘܠܵܘ ܡܫܝܼܚܵܐ. ܐܲܝܢܵܐ</l>
                <l>ܕܝܲܬܝܼܪ ܚܲܝܠܬܼܵܢܝܵܐ ܥܠܲܝܟܼ ܪܸܚܡܬܹܗ: ܗ̤ܘܝܘܼ ܚܲܝ ܒܵܟܼ. ܐܸܢ ܐܸܡܲܬܼܝ</l>
                <l>ܕܲܒܼܡܘܼܠܵܝܵܐ ܕܨܸܒܼ̈ܘܵܬܼܵܐ ܟܠܗܹܝܢ ܕܲܚܫܲܚܬܼܵܐ ܕܠܵܐ ܚܲܤܝܼܪܘܼ: ܘܦܲܓܼܪܵܐ</l>
                <l>ܠܵܐ ܡܢܵܘܠܵܐ: ܘܠܵܐ ܩܸܢܛܵܐ ܕܤܲܩܘܼ̈ܒܼܠܹܐ: ܗܵܝܕܹܝܢ ܡܸܫܟܲܚ ܐܲܢ̄ܬܿ</l>
                <l>ܫܲܦܝܵܐܝܼܬܼ ܕܬܸܪܕܸܐ ܒܡܲܪܕܝܼܬܼܵܟܼ ܕܲܠܘܵܬܼ ܡܫܝܼܚܵܐ: ܕܲܥ ܕܲܟܼܪܝܼܗ</l>
                <l>ܐܲܢ̄ܬܿ ܒܪܸܥܝܵܢܵܟܼ: ܘܚܲܤܝܼܪ ܐܲܢ̄ܬܿ ܡ̣ܢ ܛܥܵܡܬܼܵܐ ܕܬܸܫܒܿܘܿܚܬܼܵܐ</l>
                <l>ܕܐܲܠܵܗܵܐ.</l>
                <l>ܠܵܘ ܕܡܸܛܠ ܡܵܢܵܐ ܗܵܟܲܢ ܐܝܼܬܲܝܟ ܕܵܐܹ̇ܢ ܐ̄ܢܵܐ ܠܵܟܼ: ܐܸܠܵܐ</l>
                <l>ܕܒܲܠܚܘܿܕܼ ܬܸܕܲܥ: ܕܲܟܼܡܵܐ ܚܲܤܝܼܪ ܐܲܢ̄ܬܿ ܡ̣ܢ ܫܘܼܡܠܵܝܵܐ: ܐܵܦܸܢ ܗܵܘ̇</l>
                <l></l>
                <pb n="401"/>
                <l></l>
                <l>ܕܲܡܢܵܬܼܵܐ: ܕܕܼܘܼܒܵܪܵܐ ܕܩܲܕܝܼ̈ܫܹܐ ܕܡ̣ܢ ܩܕܼܵܡܲܝܢ. ܠܵܐ ܬܹܐܡܲܪ: ܕܠܵܐ</l>
                <l>ܐܸܫܬܿܟܲܚ ܒܲܪܢܵܫܵܐ ܕܐܸܬܼܥܲܠܝܼ ܪܸܥܝܵܢܹܗ ܡ̣ܢ ܟܪܝܼܗܘܼܬܼܵܐ ܠܲܓܼܡܵܪ:</l>
                <l>ܐܵܦ ܟܲܕܼ ܦܲܓܼܪܵܐ ܐܸܬܼܢܵܘܲܓܼ ܒܟܼܠ ܢܸܤܝܘܿܢ ܕܐܘܼ̈ܠܨܵܢܹܐ: ܘܲܙܟܼܵܐ ܓܲܒܵܐ</l>
                <l>ܕܚܘܼܒܹܗ ܕܲܡܫܝܼܚܵܐ ܠܚܲܫܝܼܘܼܬܹܗ ܕܪܸܥܝܵܢܵܐ. ܫܵܠܹ̇ܐ ܐ̄ܢܵܐ ܕܹܝܢ ܡ̣ܢ</l>
                <l>ܕܲܢܩܲܪܸܒܼ ܠܥܘܼܗܕܵܢܵܐ: ܠܗܵܠܹܝܢ ܕܤܵܗ̈ܕܹܐ. ܕܲܠܡܵܐ ܠܵܐ</l>
                <l>ܡܸܫܟܿܚܝܼܢܲܢ ܠܲܡܩܵܡ ܩܕܼܵܡ ܡܵܡܘܿܠܵܐ ܕܚܲܫܲܝ̈ܗܘܿܢ: ܕܲܟܼܡܵܐ ܙܟܼܵܐ</l>
                <l>ܓܲܒܵܐ ܕܲܡܤܲܝܒܿܪܵܢܘܼܬܼܵܐ ܕܡ̣ܢ ܚܲܝܠܵܐ ܕܚܘܼܒܵܐ: ܠܥܲܤܩܘܼܬܼ</l>
                <l>ܐܘܼܠܨܵܢܹܗ ܘܲܠܚܘܼܒܹܗ ܕܝܼܠܹܗ ܕܦܲܓܼܪܵܐ. ܐܸܠܵܐ ܡܸܛܠ ܕܗܵܠܹܝܢ</l>
                <l>ܥܲܤ̈ܩܵܢ ܐܵܦ ܥܘܼܗܕܵܢܗܹܝܢ ܠܲܟܼܝܵܢܵܐ ܐ̄ܢܵܫܵܝܵܐ: ܡܸܛܠ ܕܡܸܬܕܵܘܕܝܼܢܲܢ</l>
                <l>ܒܪܲܒܿܘܼܬܼܵܗ̇ ܕܲܨܒܼܘܼܬܼܵܐ ܘܬܲܗܪܵܐ ܕܲܚܙܵܬܼܵܗ̇: ܢܸܬܼܦܲܪܲܒܼ ܠܘܵܬܼ</l>
                <l>ܦܝܼܠܵܤ̈ܘܿܦܹܐ ܕܠܵܐ ܐܲܠܵܗ. ܘܡ̣ܢ ܬܵܡܵܢ ܢܹܐܠܲܦ ܥܲܠ ܡܚܝܼܠܘܼܬܼܵܐ</l>
                <l>ܕܨܸܒܼܝܵܢܲܢ: ܡ̣ܢ ܦܸܚܡܵܐ ܕܲܡܤܲܝܒܿܪܵܢܘܼܬܼܗܘܿܢ. ܐܸܠܵܐ ܐܵܦ ܗܵܢܵܐ</l>
                <l>ܢܸܬܼܢܛܲܪ ܠܙܲܒܼܢܹܗ: ܕܲܒܼܘܼܟܿܬܹܗ ܥܬܼܝܼܕܼܝܼܢܲܢ ܠܲܡܚܵܘܵܝܘܼ: ܟܲܕܼ</l>
                <l>ܝܵܕܼܥܝܼܢܲܢ ܕܐܵܦ ܗ̤ܝ ܗܵܕܹܐ ܐܵܬܹ̇ܐ ܗ̣̄ܝ ܕܟܼܪܝܼܗܘܼܬܼܵܐ. ܕܡ̣ܢ ܢܲܦܫܲܢ</l>
                <l>ܠܵܐ ܕܵܝ̇ܢܝܼܢܲܢ ܨܒܼܘܼܬܼܵܐ: ܕܢܗܲܝܡܸܢ ܕܲܟܼܡܵܐ ܪܡܹܝܢܲܢ ܠܬܲܚܬܿ: ܘܡܲܨܝܵܐ</l>
                <l>ܗ̣̄ܝ ܕܢܸܗܘܸܐ ܥܸܠܝܵܐ ܐ̄ܢܵܫ ܠܲܓܼܡܵܪ. ܠܵܐ ܡܸܡܬܼܘܿܡ ܡܗܲܝܡܸܢ</l>
                <l>ܪܵܘܝܵܐ: ܕܐܝܼܬܼ ܤܲܓܝܼ̈ܐܹܐ ܕܐܵܦܠܵܐ ܫܵܬܹ̇ܝܢ ܚܲܡܪܵܐ. ܘܠܵܐ ܦܲܚܙܵܐ: ܕܐܝܼܬܼ</l>
                <l>ܗ̄ܘ̣ ܕܐܵܦ ܐܲܓܼܡܵܪ ܠܵܐ ܡܸܙܕܵܘܓܼܝܼܢ. ܘܠܵܐ ܐܲܝܢܵܐ ܕܲܒܼܪܸܓܿܬܼܵܐ ܐܲܠܝܼܨ:</l>
                <l>ܕܐܝܼܬܼ ܗ̄ܘ̣ ܕܟܼܠ ܟ̱ܠܹܗ ܠܵܐ ܡܸܬܼܐܠܸܨ ܒܗܵܕܹܐ: ܐܵܦܸܢ ܡ̣ܢ</l>
                <l>ܐ̄ܚܪ̈ܵܢܝܵܬܼܵܐ ܡܸܬܼܠܙܸܙ. ܘܠܵܐ ܕܲܟܼܪܝܼܗ ܐܲܡܝܼܢܵܐܝܼܬܼ: ܕܐܝܼܬܼ ܦܲܓܼܪܵܐ ܕܠܵܐ</l>
                <l>ܫܚܵܩܵܐ ܕܟܼܘܼܪ̈ܗܵܢܹܐ. ܗܵܟܲܢ ܐܸܢܘܿܢ ܐܲܝܠܹܝܢ ܕܲܠܗܵܠܹܝܢ ܕܪܸܥܝܵܢܵܐ ܠܵܐ</l>
                <l></l>
                <pb n="402"/>
                <l></l>
                <l>ܡܨܹܝܢ ܙܵܟܹ̇ܝܢ ܡܫܲܡܠܝܵܐܝܼܬܼ. ܒܘܼܝܵܐܗܘܿܢ ܕܹܝܢ ܒܗܵܕܹܐ ܗܵܘܹ̇ܐ: ܕܠܲܝܬܿ</l>
                <l>ܠܲܡ ܒܲܪܢܵܫܵܐ ܕܲܡܚܲܤܲܪ ܡ̣ܢ ܡܸܙܕܲܟܼܝܵܢܘܼܬܼܵܐ ܕܗܵܠܹܝܢ ܠܲܓܼܡܵܪ. ܕܐܝܼܬܼ</l>
                <l>ܗ̄ܘ̣ ܓܹܝܪ ܐ̄ܢܵܫܵܐ: ܕܪܸܚܡܬܹܗ ܕܲܡܫܝܼܚܵܐ ܚܸܤܢܲܬ̤ ܒܗܘܿܢ</l>
                <l>ܠܲܡܚܝܼܠܘܼܬܹܗ ܕܲܟܼܝܵܢܵܐ: ܘܒܲܤܲܪܘ ܥܲܠ ܦܲܓܼܪܵܐ ܘܚܘܼܒܹܗ ܠܲܓܼܡܵܪ:</l>
                <l>ܘܪܸܥܝܵܢܵܐ ܠܵܐ ܐܸܬܿܕܵܘܲܕܼ ܡ̣ܢ ܚܲܕܼܘܼܬܼܵܐ ܕܒܲܡܫܝܼܚܵܐ: ܘܝܲܗ̣̄ܒܼܘ ܐܝܼܕܼܵܐ</l>
                <l>ܠܡܸܙܕܲܟܼܝܵܢܘܼܬܼܵܐ ܡ̣ܢ ܚܹܐܦܹ̈ܐ ܕܤܲܩܘܼ̈ܒܼܠܵܝܵܬܼܵܐ ܕܡ̣ܢ ܓܲܒܵܐ ܕܦܲܓܼܪܵܐ:</l>
                <l>ܘܲܕܼܫܘܼ̈ܟܵܢܹܐ ܙܟܼܵܘ ܠܠܵܐ ܤܵܦܩܘܼܬܹܗ ܕܲܟܼܝܵܢܵܐ: ܠܲܓܼܡܵܐ ܠܵܐ</l>
                <l>ܡܗܲܝܡܢܝܼܢ. ܠܵܘ ܕܫܵܠ̈ܡܵܢ ܥܲܤ̈ܩܵܬܼܵܐ ܡ̣ܢ ܐܘܼܪܚܹܗ ܕܐܲܠܵܗܵܐ ܐܵܡܲ݁ܪ</l>
                <l>ܐ̄ܢܵܐ: ܐܵܘ ܕܐܝܼܬܼ ܗ̄ܘ̣ ܕܲܕܼܠܵܐ ܢܸܤܝܘܿܢܵܐ ܚܲܝܹ̇ܐ ܒܐܘܼܪܚܵܐ ܗܵܕܹܐ.</l>
                <l>ܕܲܠܩܘܼܒܼܠܵܐ ܕܹܝܢ: ܐܵܡܲ݁ܪ ܐ̄ܢܵܐ: ܕܐܲܝܢܵܐ ܕܒܲܡܝܲܬܿܪܘܼܬܼܵܐ ܚܵܝܹ̇ܐ: ܝܘܿܡ</l>
                <l>ܡ̣ܢ ܝܘܿܡ ܥܲܠ ܐܘܼܠܨܵܢܵܘ̈ܗܝ ܡܸܬܿܬܵܘܤܲܦ. ܘܲܟܼܡܵܐ ܕܡܸܬܼܩܲܪܲܒܼ</l>
                <l>ܠܲܩܕܼܡܵܘܗܝ: ܒܥܵܩ̈ܬܼܵܐ ܡܸܬܼܡܲܨܲܥ. ܘܗܵܕܲܐ ܗ̣̄ܝ ܐܵܬ̤ܵܐ ܕܫܲܪܝܼܪܘܼܬܼ</l>
                <l>ܡܲܪܕܝܼܬܹܗ: ܕܚܲܝܹ̈ܐ ܡܲܪܝܼܪܹ̈ܐ ܚܲܝܹ̇ܐ ܒܥܵܠܡܵܐ ܗܵܢܵܐ: ܘܲܒܼܫܘܼܢܵܩܵܐ ܢܵܦܹ̇ܩ</l>
                <l>ܡ̣ܢ ܗܵܢܵܐ ܦܲܓܼܪܵܐ. ܡܸܛܠ ܕܥܵܠܡܵܐ ܕܙܲܕܝܼ̈ܩܹܐ: ܠܵܘ ܗܵܢܵܘ. ܘܲܕܼܠܵܐ</l>
                <l>ܥܵܩ̇ܬܼܵܐ: ܠܵܐ ܡܸܫܟܿܚܵܐ ܕܢܸܗܘܘܿܢ ܒܹܗ. ܐܸܠܵܐ ܕܨܸܒܼܝܵܢܵܐ ܡܸܫܟܲܚ ܗ̄ܘ̣</l>
                <l>ܒܝܲܕܼ ܫܘܼܟܵܢܵܐ ܕܢܸܬܼܚܲܝܲܠ: ܘܲܢܒܲܤܲܪ ܥܲܠ ܟܠܗܹܝܢ: ܘܢܸܛܲܪ ܠܪܸܥܝܵܢܵܐ</l>
                <l>ܕܠܵܐ ܕܘܼܘܵܕܼ: ܒܚܲܕܼܘܼܬܼܵܐ ܕܚܘܼܒܹܗ ܕܲܡܫܝܼܚܵܐ܀</l>
                <l>ܘܕܐܝܼܬܼ ܗ̄ܘ̣ܵܘ ܐ̄ܢܵܫܵܐ ܕܲܡܛ̣ܵܘ ܠܗܵܕ݂ܹܐ: ܘܡܸܫܟܿܚܵܐ ܐܵܦ ܗܵܫܵܐ</l>
                <l>ܕܢܸܗܘܘܿܢ ܕܐܲܝܟܼ ܗܵܟܲܢ: ܒܪܲܒܘܼܬܼ ܥܘܼܕܼܪܵܢܵܐ ܕܡܵܘܗܲܒܼܬܹܗ ܕܲܡܫܝܼܚܵܐ.</l>
                <l>ܐܘܿ ܒܲܪܢܵܫܵܐ: ܠܵܐ ܬܕܘܼܢ ܠܤܘܼܥܪܵܢܵܐ ܕܟܼܠܗܘܿܢ ܒܢܲܝ̈ܢܵܫܵܐ ܡ̣ܢ</l>
                <l></l>
                <pb n="403"/>
                <l></l>
                <l>ܨܒܼܘܼܬܼܵܟܼ ܕܝܼܠܵܟܼ. ܘܠܵܐ ܬܸܬܩܘܿܠ ܕܘܼܒܵܪܗܘܿܢ: ܡ̣ܢ ܡܲܬܼܩܵܠܵܐ</l>
                <l>ܕܲܡܚܝܼܠܘܼܬܼܵܟܼ. ܐܸܢ ܒܵܥܹ̇ܐ ܐܲܢ̄ܬܿ ܫܲܪܵܐ ܥܲܠ ܤܲܒܼܪܵܐ: ܘܡܸܬܼܥܲܕܲܪ</l>
                <l>ܐܲܢ̄ܬܿ. ܘܠܵܐ ܬܸܗܘܸܐ ܠܵܐ ܡܗܲܝܡܢܵܐ: ܕܲܠܡܵܐ ܐܵܦܠܵܐ ܬܸܫܬܒܸܩ</l>
                <l>ܡ̣ܢ ܗܵܘ̇ ܕܗܵܠܹܝܢ ܒܵܟܼ ܙܵܪܲܥ: ܕܬܲܕܪܸܟܼ ܡܫܘܼܚܬܼܵܐ ܕܚܲܤܝܼܪܘܼܬܼܵܟܼ</l>
                <l>ܕܲܟܼܡܵܐ ܗ̣̄ܝ: ܡ̣ܢ ܦܸܚܡܵܐ ܕܐܲܝܠܹܝܢ ܕܲܙܟܼܵܘ ܠܥܵܠܡܵܐ ܘܕܼܘܼܘܵܕܹܗ</l>
                <l>ܠܲܓܼܡܵܪ. ܐܸܢ ܠܥܹܕܬܵܐ ܠܵܐ ܡܗܲܝܡܸܢ ܐܲܢ̄ܬܿ: ܩܪܘܿܒܼ ܠܘܵܬܼ</l>
                <l>ܦܝܼܠܵܤ̈ܘܿܦܹܐ. ܘܬܸܚܙܸܐ ܕܲܟܼܡܵܐ ܚܲܝܠܵܐ ܐܝܼܬܼ ܠܨܸܒܼܝܵܢܵܐ ܠܡܸܗܘܵܐ ܠܥܸܠ</l>
                <l>ܡ̣ܢ ܦܲܓܼܪܵܐ: ܘܕܲܢܩܵܘܸܐ ܕܠܵܐ ܕܘܼܘܵܕܼܵܐ ܒܲܓܼܒܼܝܼܬܼܵܐ ܕܓܼܵܒܹ̇ܐ. ܟܲܕܼ ܬܸܚܙܸܐ</l>
                <l>ܐܸܢܘܿܢ: ܠܗܵܠܹܝܢ ܕܐܵܦܠܵܐ ܝܵܕܼܥܝܼܢ ܗ̄ܘ̣ܵܘ ܠܐܲܠܵܗܵܐ: ܟܡܵܐ ܚܘܼܤܵܢܵܐ</l>
                <l>ܘܚܲܝܠܬܵܢܘܼܬܼܵܐ ܚܵܘܝܼܘ ܠܥܵܠܡܵܐ ܒܓܲܢ̄ܒܵܪܘܼܬܼܵܐ ܕܨܸܒܼܝܵܢܵܐ: ܘܚܵܘܝܼܘ</l>
                <l>ܕܲܟܼܡܵܐ ܚܲܝܠܵܐ ܩܢܸܐ ܗܵܘ̇ ܟܝܵܢܵܐ ܕܲܠܓܼܵܘ. ܕܐܸܢ ܨܵܒܹ̇ܐ: ܠܟܼܠܡܸܕܸܡ</l>
                <l>ܙܵܟܹ̇ܐ. ܐܲܝܟܲܢܵܐ ܕܡ̣ܢ ܩܸܪܝܵܢܵܐ ܕܬܲܫܥ̈ܝܵܬܼܗܘܿܢ: ܬܸܡܗܵܐ ܢܵܦܹ̇ܠ ܥܲܠ</l>
                <l>ܐ̄ܢܵܫ. ܕܲܟܼܡܵܐ ܚܲܝܠܵܐ ܐܲܤܸܢ ܐܲܠܵܗܵܐ ܤܵܡ̣ ܒܗܵܢܵܐ ܟܝܵܢܵܐ: ܕܐܸܢ ܢܸܨܒܸܿܐ:</l>
                <l>ܢܸܙܟܸܿܐ ܠܟܼܠܡܸܕܸܡ. ܘܡܸܛܠ ܕܲܚܢܲܢ ܠܵܐ ܨܵܒܹ̇ܝܢܲܢ: ܡܚܝܼܠܘܼܬܹܗ</l>
                <l>ܕܲܟܼܝܵܢܵܐ ܡܲܟܼܪܙܝܼܢܲܢ. ܘܟܲܕܼ ܒܲܡܚܝܼܠܘܼܬܹܗ ܕܨܸܒܼܝܵܢܲܢ ܡܚܲܦܹܝܢܲܢ</l>
                <l>ܠܚܲܝܠܬܼܵܢܘܼܬܹܗ ܕܲܟܼܝܵܢܵܐ: ܐܵܡܪܝܼܢܲܢ: ܡܲܢ̣ܘܼ ܡܸܫܟܲܚ ܠܡܸܙܟܵܐ ܠܗܵܠܹܝܢ</l>
                <l>ܡ̣ܢ ܡܬܼܘܿܡ؟</l>
                <l>ܚܲܕܼ ܡܸܢܗܘܿܢ ܓܹܝܪ ܥܕܲܡܵܐ ܠܗܵܕܹܐ ܐܸܬܼܓܲܒܲܪ ܥܲܠ ܨܸܒܼܝܵܢܹܗ</l>
                <l>ܕܦܲܓܼܪܵܐ: ܡܸܛܠ ܕܠܵܐ ܢܸܫܪܸܐ ܠܲܓܼܒܼܝܼܬܼܵܐ ܕܲܓܼܒܼܵܐ ܘܲܫܲܢܸܐ ܡܸܢܵܗ̇:</l>
                <l>ܕܐܵܦܠܵܐ ܥܸܕܵܢܵܐ ܕܤܲܝܦܵܐ ܡܫܝܼܛܵܐ ܕܵܘܸܕܼ ܠܪܸܥܝܵܢܹܗ: ܘܲܙܟܼܵܬ̤ ܕܸܚܠܲܬܼ</l>
                <l>ܡܵܘܬܵܐ ܠܲܬܼܚܘܼܡܵܐ ܕܤܵܡ̣ ܠܢܲܦܫܹܗ. ܗܵܘ̇ ܕܟܲܕܼ ܫܢܲܝ̈ܵܐ ܠܵܐ ܙܥܘܿܪ</l>
                <l>ܢܛܲܪ ܫܸܬܼܩܵܐ: ܘܡܲܠܟܵܐ ܕܝܵܘ̈ܢܵܝܹܐ ܬܗܲܪ ܡ̣ܢ ܫܸܡܥܵܐ ܕܲܨܒܼܘܼܬܼܵܐ:</l>
                <l></l>
                <pb n="404"/>
                <l></l>
                <l>ܘܲܨܒܼܵܐ ܕܢܸܤܲܒܼ ܒܘܼܚܪܵܢܹܗ: ܦ̣ܩܲܕܼ ܠܡܹܐܬܼܵܐ ܠܲܩܕܼܵܡܵܘܗܝ.</l>
                <l>ܘܟܲܕܼ ܗ̤ܘ ܫܠܸܐ ܗ̄ܘ̣ܵܐ ܥܲܠ ܟܠ ܡܸܕܸܡ ܕܡܲܠܸܠ̣ ܥܲܡܹܗ ܘܫܸܿܐܠܹܗ:</l>
                <l>ܘܡܸܕܸܡ ܠܲܓܼܡܵܪ ܠܵܐ ܦܲܢܝܼ ܠܹܗ. ܐܸܬܼܓܵܘܙܲܠ ܡܲܠܟܵܐ: ܘܲܦ̣ܩܲܕܼ</l>
                <l>ܕܲܢܡܘܼܬܼ: ܕܐܵܦܠܵܐ ܡ̣ܢ ܐܝܼܩܵܪܵܐ ܕܟܼܘܼܪܤܝܹܗ ܘܬܼܵܓܹܗ ܒܗܸܬܼ. ܗ̤ܘ</l>
                <l>ܕܹܝܢ: ܠܵܐ ܙܵܥ̣ ܡ̣ܢ ܗܵܕܹܐ: ܐܸܠܵܐ ܢܵܡܘܿܤܹܗ ܢܵܛܲܪ ܗ̄ܘ̣ܵܐ ܟܲܕܼ</l>
                <l>ܒܗܝܼܠ. ܡܲܠܟܵܐ ܕܹܝܢ ܙܲܗܲܪ ܗ̄ܘ̣ܵܐ ܠܩܵܛ̈ܘܿܠܹܐ: ܕܐܸܢ ܗ̤ܘ</l>
                <l>ܕܢܵܡܘܿܤܹܗ ܢܸܫܪܸܐ: ܟܲܕܼ ܩܵܢܹ̇ܛ ܡ̣ܢ ܤܲܝܦܵܐ: ܢܸܩܛܠܘܼܢܵܝܗܝ.</l>
                <l>ܐܸܢܕܹܝܢ ܒܹܗ ܒܨܸܼܝܢܵܐ ܢܩܘܼܡ: ܢܲܝܬܿܘܿܢܵܝܗܝ ܬܘܼܒܼ ܠܘܵܬܹܗ ܟܲܕܼ</l>
                <l>ܚܲܝ. ܗ̤ܘ ܕܹܝܢ: ܟܲܕܼ ܡܛ̣ܵܐ ܥܸܕܵܢܵܐ: ܘܐܵܠܨ̇ܝܼܢ ܗ̄ܘ̣ܵܘ ܠܹܗ ܗܵܢܘܿܢ</l>
                <l>ܕܤܝܼܡܝܼܢ ܗ̄ܘ̣ܵܘ ܥܲܠܗܵܕܹܐ: ܕܢܸܫܪܸܐ ܨܸܒܼܝܵܢܹܗ ܘܐܸܠܵܐ ܡܵܐܹ̇ܬܼ. ܗ̤ܘ</l>
                <l>ܐܸܬܼܚܲܫܲܒܼ ܕܦܲܩܵܚ ܡܵܘܬܵܐ ܕܚܲܕܼ ܥܸܕܵܢܵܐ ܠܲܡܤܲܝܒܵܪܘܼ ܟܲܕܼ ܢܛܝܼܪ</l>
                <l>ܬܚܘܼܡܹܗ ܕܨܸܒܼܝܵܢܝ: ܕܗܵܢܵܐ ܟ̱ܠܹܗ ܙܲܒܼܢܵܐ ܒܹܗ ܚܲܡܤ̇ܢܸܬܼ: ܡ̣ܢ</l>
                <l>ܕܐܹܚܘܼܒܼ ܡ̣ܢ ܕܸܚܠܲܬܼ ܡܵܘܬܵܐ: ܘܐܹܨܲܥܲܪ ܠܚܸܟܼܡܲܬܼܝ: ܘܐܸܫܬܿܟܲܚ</l>
                <l>ܫܲܦܠܵܐ: ܡܸܛܠ ܗܵܘ̇ ܡܸܕܸܡ ܕܡ̣ܢ ܟܠ ܦܪܘܿܣ ܥܬܼܝܼܕܼ ܐ̄ܢܵܐ ܗ̄ܘ̣</l>
                <l>ܕܐܸܦܓܲܥ ܒܹܗ ܐܸܡܲܬܼܝ ܕܗ̤ܘ. ܘܲܒܼܗܵܕܹܐ ܡܛܲܝܒܼܘܼܬܼܵܐ ܕܨܸܒܼܝܵܢܵܐ</l>
                <l>ܘܪܸܥܝܵܢܵܐ ܓܲܢ̄ܒܵܪܵܐ: ܐܵܦ ܡ̣ܢ ܡܵܘܬܵܐ ܐܸܫܬܵܘܙܲܒܼ: ܐܵܦ ܒܢܵܡܘܿܤܹܗ</l>
                <l>ܐܸܫܟܲܚ ܟܹܐܢܵܐ ܘܫܲܪܝܼܪܵܐ. ܚ̣ܙܲܝܬܿ ܚܲܝܠܵܐ ܕܲܩܢܸܐ ܨܸܒܼܝܵܢܵܐ؟ ܦܫܲܛ̣</l>
                <l>ܨܵܘܪܹܗ ܩܕܼܵܡ ܤܲܝܦܵܐ ܗܵܢܵܐ ܚܲܟܿܝܼܡܵܐ: ܘܠܵܐ ܫ̣ܪܵܐ ܠܢܵܡܘܿܤܵܐ</l>
                <l>ܕܢܲܦܫܹܗ.</l>
                <l>ܘܲܐ̄ܚܪܵܢܹܐ: ܥܲܠ ܪܸܓܿܬܹܗ ܕܲܟܼܝܵܢܵܐ ܕܵܫ̣ܘ: ܘܲܗܘ̤ܵܘ ܠܥܸܠ ܡܸܢܹܗ</l>
                <l>ܒܲܦܓܼܘܼܕܼܵܐ ܕܐܲܡ̣ܝܼܘ ܒܹܗ. ܐ̄ܚܪ̈ܵܢܹܐ ܒܨܲܥܪܹ̈ܐ: ܠܵܐ ܡܸܬܿܬܿܙܝܼ̈ܥܵܢܹܐ</l>
                <l></l>
                <pb n="405"/>
                <l></l>
                <l>ܩ̣ܵܘܝܘܼ. ܐ̄ܚܪ̈ܵܢܹܐ ܒܡܲܚ̈ܘܵܬܼܵܐ ܕܠܵܐ ܚܵܘܤܵܢ: ܕܠܵܐ ܚܸܡܬܼܵܐ ܐܸܫܬܿܟܲܚܘ.</l>
                <l>ܘܗܵܠܹܝܢ ܡ̣ܢ ܒܢܲܝ̈ ܦܸܚܡܵܐ: ܗܵܝ̇ ܕܲܠܡܲܚܤܸܢ ܡܸܤܬܲܝܒܿܪܵܐ. ܐܚܪ̈ܵܢܹܐ:</l>
                <l>ܘܐܵܦ ܡ̣ܢ ܐܲܝܠܹܝܢ ܕܲܒܼܨܝܼܪܝܼܢ ܤܲܓܝܼ. ܐ̄ܚܪ̈ܵܢܹܐ ܒܒܸܙܬܼܵܐ ܕܩܸܢܝܵܢܗܘܿܢ:</l>
                <l>ܕܠܵܐ ܒܥܸܠܕܒܼܵܒܼܘܼܬܼܵܐ ܘܲܕܼܠܵܐ ܪܘܼܓܼܙܵܐ ܟܲܬܲܪܘ. ܐ̄ܚܪ̈ܵܢܹܐ ܒܟܼܘܼܪ̈ܗܵܢܹܐ</l>
                <l>ܢܕܝܼ̈ܕܹܐ ܘܥܲܤ̈ܩܹܐ: ܚܘܼܡܤܵܢܵܐ ܚܵܘܝܼܘ ܕܠܵܐ ܟܡܝܼܪܘܼܬܼܵܐ.</l>
                <l>ܘܥܲܡܗܘܿܢ ܐܵܘܤܸܦ̣ܘ: ܐܵܦ ܢܛܘܼܪ̈ܬܼܵܐ ܕܲܐ̄ܚܪ̈ܵܢܝܬܼܵܐ. ܐ̄ܚܪ̈ܵܢܹܐ:</l>
                <l>ܥܲܡ̈ܠܹܐ ܨܼܒܼ̈ܝܵܢܵܝܹܐ. ܐ̄ܚܪ̈ܵܢܹܐ: ܥܲܪܛܸܠܵܝܘܼܬܼܵܐ ܕܠܲܓܼܡܵܪ: ܤܛܲܪ ܡ̣ܢ</l>
                <l>ܬܲܚܦܝܼܬܼܵܐ ܕܢܘܼܟܵܦܵܐ: ܘܥܘܼܡܪܵܐ ܡܫܵܘܚܕܼܵܐ  ܘܤܲܝܒܵܪܬܵܐ ܝܘܼܪܵܩܵܐ</l>
                <l>ܕܡ̣ܢ ܢܲܦܫܹܗ ܝܵܥܹ̈ܐ. ܐܲܝܟܲܢܵܐ ܕܐܵܦ ܡܲܠܟܵܐ ܐܵܠܹܟܼܤܲܢܕܪܘܿܣ: ܟܲܕܼ</l>
                <l>ܒܲܙܒܲܢ ܐܸܬܼܘܲܥܲܕܼ ܠܲܚܙܵܬܼܵܐ ܕܚܲܕܼ ܡܸܗܘܿܢ: ܡܸܢܹܗ ܠܵܐ ܫܡܲܥ̣:</l>
                <l>ܐܸܠܵܐ ܥܲܠ ܒܲܤܝܘܼܬܼܵܐ ܕܥܲܠ ܥܵܠܡܵܐ. ܘܗܵܠܹܝܢ ܟܠܗܹܝܢ: ܡܸܛܠ</l>
                <l>ܕܠܵܐ ܢܸܬܼܒܲܛܠܘܼܢ ܡ̣ܢ ܗܸܪܓܵܐ ܘܥܸܢܝܵܢܵܐ ܕܚܸܟܼܡܲܬܼܗܘܿܢ. ܐܸܢ</l>
                <l>ܥܲܡܠܵܐ ܕܝܘܼܠܦܵܢܵܐ ܘܡܲܪܕܘܼܬܼܵܐ ܕܚܸܟܼܡܬܼܵܐ: ܠܒܲܪ ܡ̣ܢ ܕܸܚܠܲܬܼ</l>
                <l>ܐܲܠܵܗܵܐ ܘܢܘܼܗܪܵܐ ܕܗܲܝܡܵܢܘܼܬܼܵܐ ܘܤܲܒܼܪܵܐ ܕܥܵܠܡܵܐ ܕܲܥܬܼܝܼܕܼ:</l>
                <l>ܗܵܠܹܝܢ ܡܲܨܝܵܐ ܠܡܸܬܼܓܲܒܵܪܘܼ: ܡܲܢ̣ܘܼ ܕܠܵܐ ܢܸܬܼܒܿܤܲܪ ܡ̣ܢ ܬܹܐܪܬܹܗ:</l>
                <l>ܕܲܒܼܗܵܢܵܐ ܟ̱ܠܹܗ ܢܘܼܗܪܵܐ ܕܲܡܫܝܼܚܵܐ ܕܐܸܬܼܐܫܸܕܼ ܥܲܠ ܥܵܠܡܵܐ:</l>
                <l>ܘܫܘܼ̈ܟܵܢܹܐ ܤܲܓܝܼ̈ܐܹܐ ܕܲܒܼܤܸܝܵܐ ܫܦܝܼܥܵܐܝܼܬܼ: ܘܤܲܒܼܪܵܐ ܕܐܲܠܵܗܵܐ ܕܡ̣ܢ</l>
                <l>ܤܘܼܥܪ̈ܵܢܹܐ ܕܝܘܿܡ ܡ̣ܢ ܝܘܿܡ ܡܸܫܬܲܪܲܪ: ܥܕܲܟܹܝܠ ܙܵܟܼ̈ܝܵܢ ܠܹܗ</l>
                <l>ܥܲܤ̈ܩܵܬܼܵܐ ܘܚܲܕܼܘܼܬܼܵܐ ܕܗܵܢܵܐ ܦܲܓܼܪܵܐ: ܘܠܵܐ ܢܩܵܘܸܐ ܐܲܝܟܼ ܐܵܕܵܡܘܿܣ</l>
                <l>ܡܸܛܠ ܪܸܚܡܬܹܗ ܕܐܲܠܵܗܵܐ: ܘܢܲܩܠܸܐ ܚܵܕܼܝܵܐܝܼܬܼ ܥܲܠ ܟܠܡܸܕܸܡ؟</l>
                <l>ܐܸܠܵܐ ܘܐܵܦ ܕܐܝܼܬܼ ܠܹܗ ܦܘܼܠܵܓܼܵܐ ܕܐܲܝܟܲܢ ܙܵܟܹ̇ܝܢ ܒܢܲܝ̈ܢܵܫܵܐ ܠܗܵܠܹܝܢ:</l>
                <l></l>
                <pb n="406"/>
                <l></l>
                <l>ܕܠܵܐ ܡܨܸܐ ܐ̄ܢܵܫ ܒܚܹܝܠ ܢܲܦܫܹܗ ܡܸܕܸܡ ܠܡܸܥܒܲܕܼ: ܠܟܼܠܢܵܫ</l>
                <l>ܕܚܲܟܿܝܼܡ ܝܑܼܕܼܝܼܥܵܐ ܗܵܕܹܐ. ܕܲܒܼܥܘܼܕܼܪܵܢܵܐ ܕܡ̣ܢ ܐܲܠܵܗܵܐ ܘܨܸܒܼܝܵܢܵܐ</l>
                <l>ܡܛܲܝܒܼܵܐ ܡܸܫܟܲܚ ܚܵܐܹ̇ܒܼ ܡܸܢܸܗ: ܗܵܕܹܐ ܡܲܨܝܵܐ ܗ̣̄ܝ.</l>
                <l>ܒܗܵܠܹܝܢ ܐܸܬܿܛܲܢܲܢܘ ܐ̄ܢܵܫܵܐ ܝܑܼܚܝܼ̈ܕܼܵܝܹܐ: ܘܐܲܪܫܸܠ̣ܘ ܫܒܲܩ̣ܘ ܡܸܢܫܹܠܝ</l>
                <l>ܠܥܵܠܡܵܐ ܘܲܠܕܼܝܼܠܹܗ: ܘܥܲܙܝܼܘ ܘܩܵܡ̣ܘ ܠܘܼܩܒܲܠ ܟܠܗܹܝܢ</l>
                <l>ܤܲܩܘܼ̈ܒܼܠܵܝܬܼܵܐ: ܘܲܙܟܼܵܘ ܒܚܘܼܡܤܵܢܵܐ ܕܨܸܒܼܝܵܢܵܐ ܘܥܘܼܕܼܪܵܢܵܐ ܕܡܵܪܗܘܿܢ</l>
                <l>ܠܟܼܠ ܥܘܼܤܵܩ̈ܝܼܢ ܕܐܝܼܬܼ. ܒܲܝܢܵܬܼܗܘܿܢ ܓܹܝܪ ܥܵܡܪܝܼܢ ܗ̄ܘ̣ܵܘ.</l>
                <l>ܤܲܓܝܼ̈ܐܹܐ ܡܸܢܗܘܿܢ: ܡ̣ܢ ܝܘܼܠܦܵܢܵܐ ܕܝܼܠܗܘܿܢ ܕܦܝܼܠܵܤ̈ܘܿܦܹܐ ܗ̄ܘ̣ܵܘ.</l>
                <l>ܕܐܸܢ ܠܲܡ ܚܲܟܝܼ̈ܡܹܐ ܒܲܪ̈ܵܝܹܐ ܚܠܵܦ ܚܸܟܼܡܬܼܵܐ ܥܵܒܼܘܿܪܬܵܐ ܘܕܼܘܼܪܵܫܵܐ</l>
                <l>ܕܲܒܼܝܘܼܠܦܵܢܵܐ ܕܥܵܠܡܵܐ ܗܵܢܵܐ ܕܡܸܬܼܒܲܛܲܠ: ܠܒܲܪ ܡ̣ܢ ܐܘܼܪܚܵܐ</l>
                <l>ܕܐܲܠܵܗܵܐ ܗܵܠܹܝܢ ܡܩܲܒܿܠܝܼܢ ܥܠܲܝܗܘܿܢ ܠܲܡܤܲܝܒܵܪܘܼ: ܕܐܵܦ ܠܥܵܠܡܵܐ</l>
                <l>ܡܸܬܼܢܲܟܼܪܹܝܢ: ܘܗܵܘܹ̇ܝܢ ܠܒܲܪ ܡܸܢܹܗ ܒܗܘܼܦܵܟܲܝ̈ܗܘܿܢ: ܡܸܛܠ</l>
                <l>ܕܢܸܡܛܘܿܢ ܠܪܸܓܿܬܼܵܐ ܕܨܸܒܼܝܵܢܗܘܿܢ: ܕܠܵܐ ܟܹܐܢܘܼܬܼܵܐ ܐܝܼܬܼ ܒܪܸܢܝܼܗܘܿܢ:</l>
                <l>ܘܠܵܐ ܤܲܒܼܪܵܐ ܕܒܼܵܬܲܪ ܡܵܘܬܵܐ ܒܥܲܡܠܲܝ̈ܗܘܿܢ: ܘܗܵܠܹܝܢ ܗܵܢܵܐ ܟ̱ܠܹܗ</l>
                <l>ܥܲܠ ܐܲܦܲܝ̈ ܤܲܒܼܪܵܐ ܤܦܝܼܩܵܐ. ܟܡܵܐ ܝܲܬܝܝܼܪܵܐܝܼܬܼ ܠܲܢ ܙܵܕܹܩ</l>
                <l>ܠܲܡܤܲܝܒܵܪܘܼ ܚܠܵܦ ܪܸܚܡܬܼܵܐ ܕܐܲܠܵܗܵܐ: ܘܠܲܡܒܲܗܵܪܘܼ ܥܲܠ ܟܠ</l>
                <l>ܥܘܼܤܵܩ̈ܝܼܢ: ܚܠܵܦ ܤܲܒܼܪܵܐ ܪܵܒܵܐ ܕܲܡܠܝܼܟܼ ܠܲܢ. ܘܐܸܬܼܚܲܝܲܠܘ ܒܗܵܢܵܐ</l>
                <l>ܪܸܥܝܵܢܵܐ: ܘܐܲܡܠܸܟܼܘ ܥܲܠ ܪܲܦܝܘܼܬܼܵܐ ܕܚܘܼܫܵܒܲܝ̈ܗܘܿܢ. ܘܥܲܠ̣ܘ</l>
                <l>ܠܐܵܓܼܘܿܢܵܐ ܘܠܵܐ ܗܦܲܟܼܘ: ܥܕܲܡܵܐ ܕܲܢܤܲܒܼܘ ܟܠܝܼܠܵܐ. ܘܲܗܘ̤ܵܘ ܚܵܘܪܵܐ:</l>
                <l>ܐܵܦ ܠܕܼܵܪܹ̈ܐ ܕܒܼܵܬܲܪܗܘܿܢ. ܘܐܲܩܝܼܡ̣ܘ ܢܝܼܫܵܐ ܠܥܵܠܡܵܐ: ܕܐܲܝܟܲܢ ܙܵܕܹܩ</l>
                <l>ܠܗܘܿܢ ܕܢܸܥܠܘܼܢ ܠܐܵܓܼܘܿܠܹܝܢ ܕܠܐܘܼܪܚܵܐ ܗܵܕܹܐ ܡܲܦܠܚܝܼܢ.</l>
            </div>
        </body>
    </text>
</TEI>

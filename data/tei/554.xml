<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="en">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/9047">Nativity 6</title>
                <title xml:lang="en" level="s" ref="http://syriaca.org/work/9041">Hymns on Nativity -
                    <foreign xml:lang="syr">ܡܕܪ̈ܫܐ ܕܒܝܬ ܝܠܕܐ</foreign></title>
                <title level="s">Digital Syriac Corpus</title>
                <author ref="http://syriaca.org/person/13">Ephrem the Syrian</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref="http://syriaca.org/person.xml#ebeck">Edmund Beck</name>
                </respStmt>
                <respStmt>
                    <resp>Edited by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
                <respStmt>
                    <resp>Vocalization added by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/554</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac
                        base text is in the public domain. The TEI XML edition is copyrighted by
                        James E. Walters and is released under a Creative Commons Attribution
                        4.0 International Public License (CC BY 4.0).</note></ab>
                    <ab><note>The HTML page is copyrighted by Vanderbilt University and released
                        under a under a Creative Commons Attribution 4.0 International Public
                        License (CC-BY 4.0, https://creativecommons.org/licenses/by/4.0/).
                        Attribution for reuse should follow the suggested citation and also
                        credit the copyright holder of the TEI XML edition.</note></ab>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc xml:id="sourceDesc1">
                <biblStruct>
                    <analytic>
                        <editor>Edmund Beck</editor>
                        <title level="a">Des heiligen Ephraem des Syrers Hymnen De Nativitate (Epiphania)</title>
                    </analytic>
                    <monogr>
                        <title level="m">Corpus Scriptorum Christianorum Orientalium</title>
                        <imprint>
                            <pubPlace>Louvain</pubPlace>
                            <publisher>Secrétariat du CorpusSCO</publisher>
                            <date when="1959">1959</date>
                            <biblScope unit="volume">186</biblScope>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is a collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University.</p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
            <creation>
                <origDate type="composition" from="0330" to="0373">mid-4th century</origDate>
            </creation>
        </profileDesc>
        <revisionDesc status="Edited">
            <change when="2019-12-17" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="DigitalEdition">
        <body>
            <div xml:lang="syr" type="text">
                <div xml:lang="syr" type="rubric">
                    
                    <l>ܒܰܪ ܩܳܠܶܗ</l>
                    
                </div>
                <div xml:lang="syr" type="section" n="1">
                    <head>1</head>
                    <l>ܠܳܐ ܝܳܕܰܥ ܦܽܘܡܝ ܐܰܝܟܰܢ ܐܶܩܪܶܝܟ </l>
                    <l>ܐܳܘ ܒܰܪ ܚܰܝܳܐ ܕܐܰܡܪܰܚ ܘܐܶܩܪܶܝܟ </l>
                    <l>ܐܰܝܟ ܒܰܪ ܝܰܘܣܶܦ ܪܥܺܝܠܐ ܐ̱ܢܳܐ </l>
                    <l>ܕܠܰܘ ܙܰܪܥܶܗ ܐܶܢܳܐ ܘܕܐܶܟܦܽܘܪ ܒܰܫܡܶܗ</l>
                    <l>ܩܰܢܺܝܛܳܐ ܐܢܳܐ ܕܠܶܗ ܗܽܘ ܡܟܪ̈ܽܘܢܰܝ</l>
                    <l>[ܥܽܘܢܺܝܬܳܐ : ܠܳܟ ܬܶܫܒܽܘܚܬܳܐ ܒܰܪ ܥܶܠܳܝܳܐ ܕܰܫܩܰܠ ܦܰܓܪܰܢ]</l>
                    
                </div>
                <div xml:lang="syr" type="section" n="2">
                    <head>2</head>
                    <l>ܟܰܕ ܒܰܪ ܚܰܕ ܐܰܢܬ ܐܶܩܪܶܝܟ ܡܶܟܺܝܠ</l>
                    <l>ܒܰܪ ܣܰܓܺܝ̈ܶܐܐ ܕܠܳܐ ܣܳܦܩܺܝܢ ܠܳܟ </l>
                    <l>ܪ̈ܶܒܽܘ ܣܰܓܺܝ̈ܶܐܐ ܕܠܳܐ ܣܳܦܩܺܝܢ ܠܳܟ </l>
                    <l>ܪ̈ܶܒܽܘ ܫܡܳܗܺܝ̈ܢ ܕܒܰܪ ܐܰܠܳܗܳܐ ܐܰܢܬ</l>
                    <l>ܐܳܦ ܒܰܪܢܳܫܳܐ ܐܳܦ ܒܰܪ ܝܰܘܣܶܦ</l>
                    <l>ܐܳܦ ܒܰܪ ܕܰܘܺܝܕ ܘܡܳܪܳܗܿ ܕܡܰܪܝܰܡ</l>
                    
                </div>
                <div xml:lang="syr" type="section" n="3">
                    <head>3</head>
                    <l>ܡܰܢܽܘ ܝܺܗܶܠ ܠܶܗ ܠܰܕܠܳܐ ܦܽܘܡܳܐ </l>
                    <l>ܡܳܪܶܐ ܦܽܘܡ̈ܶܐ ܒܒܰܛܢܳܟ ܕܰܟܝܳܐ </l>
                    <l>ܥܰܫܩܽܘܢܝ ܒܺܝ̈ܫܶܐ ܗܘܺܝ ܩܰܕܺܝܫܳܐ </l>
                    <l>ܣܢܓܰܪ ܐܶܡܶܗ ܚܰܘܳܐ ܚܰܝ̈ܠܶܐ </l>
                    <l>ܕܗܶܢܽܘܢ ܢܦܺܝܣܽܘܢ ܡܶܢ ܐܰܝܟܳܐ ܒܛܰܢܬܳܟ</l>
                    
                </div>
                <div xml:lang="syr" type="section" n="4">
                    <head>4</head>
                    <l>ܡܶܛܠܳܬܳܟ ܗܳܐ ܣܰܢܝܳܐܐ ܐ̱ܢܳܐ </l>
                    <l>ܪܳܚܶܡ ܟܽܘܠܳܐ ܗܳܐ ܪܕܺܝܦܳܐ ܐ̱ܢܳܐ </l>
                    <l>ܕܒܶܛܢܰܬ ܝܶܠܕܰܬ ܚܰܕ ܒܶܝܬ ܓܰܘܣܳܐ </l>
                    <l>ܠܰܒܢܰܝ̈ܢܳܫܳܐ ܢܶܚܕܶܐ ܐܳܕܳܡ</l>
                    <l>ܕܐܰܢܬ ܗܽܘ ܐܩܠܺܝܕܶܗ ܕܗܰܘ ܦܰܪܕܰܝܣܳܐ </l>
                    
                </div>
                <div xml:lang="syr" type="section" n="5">
                    <head>5</head>
                    <l>ܗܳܐ ܫܓܺܝܫ ܝܰܡܳܐ ܥܰܠ ܝܳܠܶܕܬܳܟ</l>
                    <l>ܐܰܝܟ ܕܥܰܠ ܝܰܘܢܳܢ ܗܳܐ ܗܶܪܽܘܕܶܣ</l>
                    <l>ܓܠܠܳܐ ܦܰܩܪܳܐ ܒܳܥܶܐ ܕܢܶܚܢܽܘܩ</l>
                    <l>ܡܳܪܶܐ ܝܰܡ̈ܡܶܐ ܠܐܰܝܟܳܐ ܐܶܥܪܽܘܩ</l>
                    <l>ܐܰܢܬ ܐܰܠܶܦܰܝܢܝ ܡܳܪܳܐ ܕܐܶܡܶܗ</l>
                    
                </div>
                <div xml:lang="syr" type="section" n="6">
                    <head>6</head>
                    <l>ܥܰܡܳܟ ܐܶܥܪܽܘܩ ܕܐܶܬܰܓܶܪ ܒܳܟ</l>
                    <l>ܚ̈ܰܝܶܐ ܒܟܽܠ ܕܽܘܟ ܓܽܘܒܳܐ ܥܰܡܳܟ </l>
                    <l>ܠܳܐ ܗܘܳܐ ܓܽܘܒܰܐ ܗ̱ܘ ܕܒܳܟ ܗܽܘ ܣܳܠܶܩ</l>
                    <l>ܐܢܳܫ ܠܰܫܡܰܝܳܐ ܩܰܒܪܳܐ ܥܰܡܳܟ</l>
                    <l>ܠܳܐ ܗܘܳܐ ܩܰܒܪܰܐ ܗ̱ܘ ܕܐܳܦ ܢܽܘܚܳܡܳܐ ܐܰܢܬ </l>
                    
                </div>
                <div xml:lang="syr" type="section" n="7">
                    <head>7</head>
                    <l>ܟܰܘܟܰܒ ܢܽܘܗܪܳܐ ܕܠܳܐ ܒܰܟܝܳܢܶܗ</l>
                    <l>ܐܰܙܠܶܓ ܡܶܢ ܫܶܠܝ ܙܥܽܘܪ ܡܶܢ ܫܶܡܫܳܐ </l>
                    <l>ܘܪܰܒ ܡܶܢ ܫܶܡܫܳܐ ܙܥܽܘܪ ܗܘܳܐ ܡܶܢܶܗ</l>
                    <l>ܒܢܽܘܗܪܳܐ ܓܰܠܝܳܐ ܪܰܒ ܗܘܳܐ ܡܶܢܶܗ</l>
                    <l>ܒܚܰܝܠܳܐ ܟܰܣܝܳܐ ܡܶܛܽܠ ܐܪܳܙܶܗ</l>
                    
                </div>
                <div xml:lang="syr" type="section" n="8">
                    <head>8</head>
                    <l>ܟܰܘܟܰܒ ܕܶܢܚܳܐ ܫܕܳܐ ܙܰܠܺܝܩܰܘ̈ܗܝ</l>
                    <l>ܒܶܝܬ ܚܶܫ̈ܽܘܟܶܐ ܘܰܢܓܰܕ ܐܶܢܽܘܢ</l>
                    <l>ܐܰܝܟ ܠܰܣܡܰܝ̈ܳܐ ܘܐܶܬܰܘ ܐܰܩܒܶܠܘ</l>
                    <l>ܢܽܘܗܪܳܐ ܪܰܒܳܐ ܝܰܗܒܘ ܩܽܘܪ̈ܒܳܢܶܐ </l>
                    <l>ܘܰܢܣܰܒܘ ܚ̈ܰܝܶܐ ܘܰܣܓܶܕܘ ܘܰܗܦܰܟܘ</l>
                    
                </div>
                <div xml:lang="syr" type="section" n="9">
                    <head>9</head>
                    <l>ܒܪܰܘܡܳܐ ܘܥܽܘܡܩܳܐ ܬܪ̈ܶܝܢ ܟܳܪ̈ܽܘܙܺܝܢ </l>
                    <l>ܗܘܰܘ ܠܶܗ ܠܰܒܪܳܐ ܟܰܘܟܰܒ ܢܽܘܗܪܳܐ </l>
                    <l>ܝܰܒܶܒ ܡܶܢ ܠܥܶܠ ܐܳܦ ܝܽܘܚܰܢܳܢ</l>
                    <l>ܐܰܟܪܶܙ ܡܶܢ ܬܚܶܬ ܬܪ̈ܶܝܢ ܟܳܪ̈ܽܘܙܺܝܢ </l>
                    <l>ܐܳܦ ܐܰܪܥܳܢܳܐ ܘܰܫܡܰܝܳܢܳܐ </l>
                    
                </div>
                <div xml:lang="syr" type="section" n="10">
                    <head>10</head>
                    <l>ܗܰܘ ܥܶܠܳܝܳܐ ܚܰܘܺܝ ܟܝܳܢܶܗ </l>
                    <l>ܕܡܶܢ ܪܰܒܽܘܬܳܐ ܗܽܘ ܘܐܳܦ ܬܰܚܬܳܝܳܐ </l>
                    <l>ܚܰܘܺܝ ܟܝܳܢܶܗ ܕܡܶܢ ܐܢܳܫܽܘܬܰܐ ܗ̱ܘ</l>
                    <l>ܬܶܗܪܳܐ ܪܰܒܳܐ ܕܐܰܠܳܗܽܘܬܶܗ</l>
                    <l>ܐܳܦ ܐܢܳܫܽܘܬܶܗ ܒܗܽܘܢ ܐܶܬܟܰܪܙܰܬ</l>
                    
                </div>
                <div xml:lang="syr" type="section" n="11">
                    <head>11</head>
                    <l>ܕܐܰܝܢܳܐ ܕܚܰܫܒܶܗ ܐܰܝܟ ܐܰܪܥܳܢܳܐ </l>
                    <l>ܟܰܘܟܰܒ ܢܽܘܗܪܳܐ ܡܰܟܶܣ ܗܘܳܐ ܠܶܗ </l>
                    <l>ܕܰܫܡܰܝܳܢܰܐ ܗ̱ܘ ܘܐܰܝܢܳܐ ܕܚܰܫܒܶܗ</l>
                    <l>ܐܰܝܟ ܪܽܘܚܳܢܰܐ ܗ̱ܘ ܝܽܘܚܰܢܳܢ </l>
                    <l>ܡܰܟܶܣ ܗܘܳܐ ܠܶܗ ܕܐܳܦ ܦܰܓܪܳܢܰܐ ܗ̱ܘ</l>
                    
                </div>
                <div xml:lang="syr" type="section" n="12">
                    <head>12</head>
                    <l>ܒܗܰܝܟܰܠ ܩܽܘܕܫܳܐ ܛܰܥܢܶܗ ܫܶܡܥܽܘܢ </l>
                    <l>ܘܰܡܢܰܨܰܪ ܠܶܗ ܐܶܬܰܝܬ ܚܰܢܳܢܳܐ</l>
                    <l>ܚܳܐܶܢ ܣܰܝܒܽܘܬܝ ܡܰܥܶܠ ܓܰܪ̈ܡܰܝ </l>
                    <l>ܒܰܫܠܳܡ ܠܰܫܝܽܘܠ ܒܳܟ ܐܶܬܢܰܚܰܡ </l>
                    <l>ܡܶܢ ܓܰܘ ܩܰܒܪܳܐ ܠܓܰܘ ܦܰܪܕܰܝܣܳܐ</l>
                    
                </div>
                <div xml:lang="syr" type="section" n="13">
                    <head>13</head>
                    <l>ܚܰܢܳܐ ܥܰܦܶܩܬܶܗ ܣܳܡܰܬ ܦܽܘܡܳܗܿ</l>
                    <l>ܥܰܠ ܣܶܦܘ̈ܳܬܶܗ ܘܰܫܪܳܬ ܪܽܘܚܳܐ </l>
                    <l>ܥܰܠ ܣܶܦܘ̈ܳܬܳܗܿ ܐܰܝܟ ܐܶܫܰܥܝܳܐ </l>
                    <l>ܕܫܰܬܶܩ ܦܽܘܡܶܗ ܘܦܶܬܚܰܬ ܦܽܘܡܶܗ</l>
                    <l>ܓܡܽܘܪܬܳܐ ܕܩܰܪܒܳܗܿ ܨܶܝܕ ܣܶܦܘ̈ܳܬܶܗ</l>
                    
                </div>
                <div xml:lang="syr" type="section" n="14">
                    <head>14</head>
                    <l>ܪܶܬܚܰܬ ܚܰܢܳܐ ܒܪܽܘܚܳܐ ܕܦܽܘܡܶܗ </l>
                    <l>ܐܳܦ ܢܰܨܰܪܬܶܗ ܒܰܪ ܡܰܠܟܽܘܬܳܐ </l>
                    <l>ܒܰܪ ܫܺܝܛܽܘܬܳܐ ܫܳܡܰܥ ܘܰܫܠܳܐ </l>
                    <l>ܚܙܳܐ ܘܰܟܣܳܐ ܝܺܕܰܥ ܘܰܛܫܳܐ</l>
                    <l>ܐܰܠܳܗ ܒܰܪ ܐܢܳܫ ܫܽܘܒܚܳܐ ܠܰܫܡܳܟ</l>
                    
                </div>
                <div xml:lang="syr" type="section" n="15">
                    <head>15</head>
                    <l>ܫܡܰܥܘ ܬܽܘܒ ܥܶܩܳܪ̈ܶܐ ܘܰܪܗܶܛܘ ܘܐܶܬܰܘ</l>
                    <l>ܒܰܙܘܳܕ̈ܰܝܗܽܘܢ ܡܓܽܘ̈ܫܶܐ ܐܳܬܶܝܢ </l>
                    <l>ܥܰܡ ܓܰܙܰܝ̈ܗܽܘܢ ܥܶܩܳܪ̈ܶܐ ܐܳܬܶܝܢ </l>
                    <l>ܒܰܙܘܳܕܰܝ̈ܗܽܘܢ ܙܘ̈ܳܕܶܐ ܘܓ̈ܰܙܶܐ </l>
                    <l>ܟܫܶܝܢ ܗܘܰܘ ܡܶܢ ܫܶܠܝ ܒܶܝܬ ܡܶܣ̈ܟܺܢܶܐ </l>
                    
                </div>
                <div xml:lang="syr" type="section" n="16">
                    <head>16</head>
                    <l>ܩܥܳܬ ܥܩܰܪܬܳܐ ܐܰܝܟ ܕܰܡܥܳܕܳܐ</l>
                    <l>ܡܰܢܽܘ ܝܰܗܒ ܠܺܝ ܕܐܶܚܙܶܐ ܥܽܘܠܶܟܝ</l>
                    <l>ܛܽܘܒܳܢܺܝܬܳܐ ܕܡܰܠܝ̈ܳܢ ܡܶܢܶܗ</l>
                    <l>ܫܡܰܝܳܐ ܘܐܰܪܥܳܐ ܒܪܝܟ ܗܼܘ ܦܐܪܟܝ</l>
                    <l>ܕܐܰܦܪܺܝ ܣܓܽܘܠܳܐ ܒܣܰܬܳܐ ܥܩܰܪܬܳܐ </l>
                    
                </div>
                <div xml:lang="syr" type="section" n="17">
                    <head>17</head>
                    <l>ܐܶܬܳܐ ܙܟܰܪܝܳܐ ܘܰܦܬܺܝܚ ܦܽܘܡܶܗ </l>
                    <l>ܙܳܗܶܐ ܘܩܳܥܶܐ ܕܐܰܝܟܰܘ ܡܰܠܟܳܐ </l>
                    <l>ܕܡܶܛܽܠܳܬܶܗ ܝܶܠܕܶܬ ܩܳܠܳܐ </l>
                    <l>ܕܢܰܟܪܶܙ ܩܽܘܕܡܰܘܗܝ ܫܠܳܡ ܒܰܪ ܡܰܠܟܳܐ </l>
                    <l>ܕܐܳܦ ܟܽܘܡܪܽܘܬܰܢ ܠܳܟ ܡܶܬܝܰܗܒܳܐ </l>
                    
                </div>
                <div xml:lang="syr" type="section" n="18">
                    <head>18</head>
                    <l>ܩܪܶܒ ܝܽܘܚܰܢܳܢ ܥܰܡ ܐܰܒܳܗ̈ܰܘܗܝ</l>
                    <l>ܘܰܣܓܶܕ ܠܰܒܪܳܐ ܘܰܫܪܳܐ ܙܺܝܘܳܐ </l>
                    <l>ܥܰܠ ܦܰܪܨܽܘܦܶܗ ܠܳܐ ܐܶܙܕܰܠܰܠ</l>
                    <l>ܐܰܝܟ ܕܰܒܟܰܪܣܳܐ ܬܶܗܪܳܐ ܪܰܒܳܐ </l>
                    <l>ܕܰܬܢܳܢ ܣܳܓܶܕ ܘܰܠܗܰܠ ܕܳܐܶܨ</l>
                    
                </div>
                <div xml:lang="syr" type="section" n="19">
                    <head>19</head>
                    <l>ܐܳܦ ܗܶܪܽܘܕܶܣ ܬܰܥܠܳܐ ܫܺܝܛܳܐ </l>
                    <l>ܕܡܶܙܕܰܪܟܰܠ ܗܘܳܐ ܒܕܽܘܟܰܬ ܐܰܪܝܳܐ </l>
                    <l>ܬܰܥܠܳܐ ܪܒܰܥ ܗܘܳܐ ܐܰܝܠܶܠ ܕܰܫܡܰܥ</l>
                    <l>ܢܶܗܡܰܬ ܐܰܪܝܳܐ ܕܐܶܬܳܐ ܕܢܰܪܒܰܥ</l>
                    <l>ܥܰܠ ܡܰܠܟܽܘܬܶܗ ܐܰܝܟ ܡܳܐ ܕܰܟܬܺܝܒ</l>
                    
                </div>
                <div xml:lang="syr" type="section" n="20">
                    <head>20</head>
                    <l>ܫܡܰܥ ܕܶܝܢ ܬܰܥܠܳܐ ܕܐܰܪܝܳܐ ܓܽܘܪܝܰܐ ܗ̱ܘ</l>
                    <l>ܘܐܰܝܟ ܒܰܪ ܚܰܠܒܰܐ ܗ̱ܘ ܘܰܠܛܰܫ ܢܝܳܒܶܗ </l>
                    <l>ܕܥܰܕ ܝܰܠܽܘܕܰܐ ܗ̱ܘ ܢܟܰܡܶܢ ܢܶܚܢܽܘܩ</l>
                    <l>ܬܰܥܠܐ ܠܐܰܪܝܳܐ ܥܰܕ ܠܳܐ ܥܳܫܶܢ </l>
                    <l>ܘܰܡܛܰܠܶܩ ܠܶܗ ܗܰܘܦܳܐ ܕܦܽܘܡܶܗ</l>
                    
                </div>
                <div xml:lang="syr" type="section" n="21">
                    <head>21</head>
                    <l>ܗܘܳܬ ܠܳܗܿ ܦܽܘܡ̈ܶܐ ܟܽܠܳܗܿ ܒܪܺܝܬܳܐ </l>
                    <l>ܘܰܩܥܳܬ ܥܠܰܘܗܝ ܡܓܽܘ̈ܫܶܐ ܩ̈ܥܶܝܢ</l>
                    <l>ܒܩܽܘܪ̈ܒܳܢܰܝܗܽܘܢ ܥܶܩܳܪ̈ܶܐ ܩܳܥܶܝܢ</l>
                    <l>ܥܰܡ ܝܰܠܕܰܝ̈ܗܽܘܢ ܟܰܘܟܰܒ ܢܽܘܗܪܳܐ </l>
                    <l>ܩܳܥܶܐ ܒܐܳܐܰܪ ܗܳܐ ܒܰܪ ܡܰܠܟܳܐ </l>
                    
                </div>
                <div xml:lang="syr" type="section" n="22">
                    <head>22</head>
                    <l>ܫܡܰܝܳܐ ܦܬܺܝܚܺܝܢ ܡܰܝ̈ܳܐ ܦܨܺܝܚܺܝܢ </l>
                    <l>ܝܰܘܢܳܐ ܫܒܺܝܚܳܐ ܩܳܠܶܗ ܕܐܰܒܳܐ </l>
                    <l>ܛܳܒ ܡܶܢ ܪܰܥܡܳܐ ܬܳܟܶܒ ܘܐܳܡܰܪ </l>
                    <l>ܗܳܢܰܘ ܚܰܒܺܝܒܝ ܥܺܝܪ̈ܶܐ ܣܰܒܰܪܘ </l>
                    <l>ܫܰܒܪ̈ܶܐ ܝܰܒܶܒܘ ܒܐܽܘܫ̈ܰܥܢܰܝܗܽܘܢ </l>
                    
                </div>
                <div xml:lang="syr" type="section" n="23">
                    <head>23</head>
                    <l>ܒܗܳܠܶܝܢ ܩ̈ܳܠܶܐ ܕܰܠܥܶܠ ܘܕܰܠܬܰܚܬ</l>
                    <l>ܐܰܟܪܶܙܘ ܘܰܩܥܰܘ ܠܳܐ ܦܶܪܕܰܬ ܗܘܳܬ</l>
                    <l>ܫܢܳܬ ܨܶܗܝܽܘܢ ܒܥܺܝܠܳܐ ܢܕܳܬ </l>
                    <l>ܕܳܫ ܘܐܰܟܐܶܒ ܠܳܗܿ ܬܶܘܗܰܬ ܩܳܡܰܬ</l>
                    <l>ܩܶܛܠܰܬ ܥܺܝܪܳܐ ܥܰܠ ܕܐܰܥܺܝܪܳܗܿ</l>
                    
                </div>
                <div xml:lang="syr" type="section" n="24">
                    <head>24</head>
                    <l>ܩܳܡ ܠܶܗ ܥܺܝܪܳܐ ܡܶܢ ܓܰܘ ܩܰܒܪܳܐ </l>
                    <l>ܕܰܕܡܶܟ ܟܰܕ ܥܺܝܪ ܘܐܶܬܳܐ ܐܶܫܟܰܚ</l>
                    <l>ܥܰܡ̈ܡܶܐ ܕܰܡ̈ܟܶܐ ܝܰܒܶܒ ܘܰܩܥܳܐ </l>
                    <l>[ܘܐܰܥܺܝܪ ܐܶܢܽܘܢ ܐܰܘܕܺܝܘ ܕܰܡ̈ܟܶܐ </l>
                    <l>ܠܥܺܝܪܳܐ ܕܰܥܒܰܕ ܥܺܝܪ̈ܶܐ ܒܐܰܪܥܳܐ]</l>
                    
                </div>
            </div>
        </body>
    </text>
</TEI>

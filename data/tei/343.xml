<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8824">On the Brazen
                    Serpent that Moses Set up in the Wilderness - <foreign>ܥܲܠ ܚܸܘܝܵܐ ܕܲܢܚܵܫܵܐ
                        ܕܐܲܪܝܼܡ ܡܘܼܫܹܐ ܒܡܲܕܼܒ݁ܪܵܐ</foreign></title>
                <title xml:lang="en" level="s" ref="http://syriaca.org/work/8820">The Memre of Jacob
                    of Serugh</title>
                <title level="s">The Oxford-BYU Syriac Corpus</title>
                <author ref="http://syriaca.org/person/42">Jacob of Serugh</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">Paul Bedjan</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person">Fr. Shlimon</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/343</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <analytic>
                        <editor>Paul Bedjan</editor>
                        <title level="a">On the Brazen Serpent that Moses Set up in the Wilderness </title>
                        <idno type="URI">http://syriaca.org/bibl/1732</idno>
                    </analytic>
                    <monogr>
                        <title level="m">Homiliae selectae Mar-Jacobi Sarugensis</title>
                        <imprint>
                            <pubPlace>Paris</pubPlace>
                            <publisher>Harrassowitz</publisher>
                            <date when="1905">1905</date>
                        </imprint>
                        <extent>5 Volumes</extent>
                        <biblScope type="vol">1</biblScope>
                        <biblScope type="pp">49-67</biblScope>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2018-03-10" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title">
                <ab xml:lang="syr">ܥܲܠ ܚܸܘܝܵܐ ܕܲܢܚܵܫܵܐ ܕܐܲܪܝܼܡ ܡܘܼܫܹܐ ܒܡܲܕܼܒ݁ܪܵܐ</ab>
            </div>
            <div type="rubric" xml:lang="syr">
                <pb ed="http://syriaca.org/bibl/1732" n="49"/>
                <l>(ܕܝܼܠܹܗ ܕܩܲܕ݁ܝܼܫܵܐ ܡܵܪܝ ܝܲܥܩܘܿܒ̣</l>
                <l>ܡܐܡܪܐ.ܕ. </l>
                <l>ܕܥܲܠ ܚܸܘܝܵܐ ܕܲܢܚܵܫܵܐ: </l>
                <l>ܕܐܲܪܝܼܡ ܡܘܼܫܹܐ ܒܡܲܕܼܒ݁ܪܵܐ : </l>
            </div>
            <div type="text" xml:lang="syr">
                <l>ܠܝܲܡܵܐ ܕܐ̄ܪ̈ܵܙܲܝܟ ܐܲܚܬܼܘܼܢܝ ܡܹܐܡܪ̈ܲܝܟ ܒܲܪ ܐܲܠܵܗܵܐ: </l>
                <l>ܒܵܟ̣ ܐܸܬ݁ܕܲܠܹܐ ܡ̣ܢ ܡܵܡ̈ܘܿܠܹܐ ܕܲܟ̣ܪܝܼܟ̣ܝܼܢ ܠܝܼ܀ </l>
                <l>ܓܲܠܠܹ̈ܐ ܕܫܲܪ̈ܒܲܝܟ ܐܲܣܓ݁ܝܼܘ ܥܠܲܝ ܬܲܟ̣ܬܘܼܫܲܝ̈ܗܘܿܢ: </l>
                <l>ܐܲܢ̄ܬ݁ ܡܲܠܵܚܵܐ ܩܦܝܼܢܝ ܒܲܠܡܹܐܢܵܐ ܕܫܲܪܝܼܪ̈ܵܬܼܵܐ܀ </l>
                <l>ܡܘܼܫܹܐ ܪܵܥܝܵܐ ܕܲܢܓܲܕܼ ܥܵܢ̈ܵܐ ܒܓ̣ܘ ܡܵܡ̈ܘܿܠܹܐ: </l>
                <l>ܠܝܲܡܵܐ ܕܐ̄ܪ̈ܵܙܹܐ ܢܲܓ̣ܕܲܢܝ ܐܸܥܘܿܠ ܒ̣ܲܟܬܼܝܼ̈ܒ̣ܵܬܹܗ܀ </l>
                <l>ܡܵܪܹܗ ܕܡܘܼܫܹܐ ܕܠܝܼܢܝ ܡ̣ܢ ܝܲܡܵܐ ܐܲܝܟ̣ ܕܲܠܡܘܼܫܹܐ: </l>
                <l>ܟܲܕܼ ܡܲܣܸܩ ܐ̄ܢܵܐ ܡܠܘܿܐܵܐ ܪܲܒܵܐ ܩܸܪܝܵܢܹܗ܀ </l>
                <l>ܬܡܝܼ̈ܗܵܢ ܐܸܢܹܝܢ ܟܠܗܹܝܢ ܕܲܗܘ݀ܘܲܝ̈ ܒܐܝܼ̈ܕܲܝ ܡܘܼܫܹܐ: </l>
                <l>ܕܠܵܟ̣ ܨܵܐܲܪ ܗ̄ܘ̣ܵܐ ܒܟ̣ܠܵܗ̇ ܐܘܼܪܚܵܐ ܕܐܲܪܡ̣ܝܼ ܗ̄ܘ̣ܵܐ ܠܹܗ܀ </l>
                <l>ܒܚܘܼܛܪܵܐ ܫܲܩ̣ܠܵܟ̣ ܡ̣ܢ ܨܹܝܕܼ ܐܲܒ̣ܘܼܟ̣ ܥܲܠ ܛܘܼܪ ܣܝܼܢܲܝ:</l>
                <l> ܘܢܲܩ̣ܦܵܟ̣ ܘܐܸܬ݀ܵܐ ܐܲܝܟ̣ ܛܸܠܵܠܵܐ ܠܓ̣ܘܼܫܡܵܐ ܪܲܒܵܐ܀ </l>
                <l>ܙܩܝܼܦܵܐ ܕܚܸܣܕܵܟ̣ ܚ̣ܘܵܝܵܗ̇ ܠܡܸܨܪܹܝܢ ܟܲܕܼ ܥܲܠ̣ ܗ̄ܘ̣ܵܐ ܠܵܗ̇: </l>
                <l>ܘܪܸܬܲܬ݀ ܡܸܢܹܗ ܘܝܸܗܒܲܬ݀ ܐܝܼܕܼܵܐ ܠܓܲܢ̄ܒܵܪܘܼܬܹܗ܀ </l>
                <l>ܨܲܠܡܵܐ ܪܲܒܵܐ ܛ̣ܥܲܢ ܒܐܲܫܝܼܡܘܿܢ ܟܲܕܼ ܥܵܒܲܪ ܗ̄ܘ̣ܵܐ: </l>
                <l>ܘܪܲܩܸܕܼܘ ܛܘܼܪܹ̈ܐ ܕܲܚ̣ܙܵܘ ܝܘܼܩܢܵܟ̣ ܥܲܠ ܥܸܒ̣ܪ̈ܵܝܹܐ܀ </l>
                <pb ed="http://syriaca.org/bibl/1732" n="50"/>
                <l>ܦܸܨܚܵܟ̣ ܪܲܒܵܐ ܚܙܲܝ̈ ܪ̈ܵܡܵܬܼܵܐ ܘܕܼܵܨ̣ ܐܲܝܟ̣ ܐܸܡܪܹ̈ܐ: </l>
                <l>ܕܢܸܗܘܹܐ ܝܲܩܝܼܪ ܙܵܘܚܹܗ ܕܨܲܠܡܵܟ̣ ܒܐܲܬܼܪ̈ܵܘܵܬܼܵܐ܀ </l>
                <l>ܢܝܼܫܵܟ̣ ܡܵܪܲܢ ܣܵܡ̣ ܗܵܘ̣ܵܐ ܡܘܼܫܹܐ ܒܓ̣ܵܘ ܐܲܫܝܼܡܘܿܢ: </l>
                <l>ܘܟܲܕܼ ܚܵܙܲܝܢ ܠܹܗ ܟܝܵܢܹ̈ܐ ܟܠܗܘܿܢ ܡܸܬܼܒܲܠܗܹܝܢ ܗ̄ܘ̣ܵܘ܀ </l>
                <l>ܗܘ݀ܵܐ ܨܲܝܵܪܵܐ ܘܡܲܙܸܓ̣ ܓܵܘܢܹ̈ܐ ܕܲܢܒ̣ܝܼܘܼܬܼܵܐ: </l>
                <l>ܘܲܒ̣ܓ̣ܵܘ ܚܘܼܪܒܵܐ ܨܵܪ ܨܲܠܡܵܐ ܡܠܹܐ ܕܘܼܡܵܪܵܐ܀ </l>
                <l>ܒܚܸܘܝܵܐ ܪܲܫܡܵܟ̣ ܗܵܘ̇ ܕܲܢܚܵܫܵܐ ܘܥܲܠܝܼ ܣܵܡ̇ܟ: </l>
                <l>ܕܬܸܗܘܹܐ ܕܡܘܼܬܼܵܟ̣ ܐܲܝܟ̣ ܐܵܣܝܼܬܼܵܐ : </l>
                <l>ܠܲܝ̣ܢܲܝ̈ ܥܲܡܹܗ܀ </l>
                <l>ܐ̄ܪܵܙܵܟ̣ ܐܲܩܝܼܡ ܠܘܼܩܒܲܠ ܡܸܪܬܵܐ ܕܲܚ̈ܘܵܘܵܬܼܵܐ: </l>
                <l>ܕܲܠܢܘܼ̈ܟ̣ܬܵܬܼܵܐ ܕܥܲܡܹܗ ܢܲܐܣܹܐ ܒܵܟ̣ ܚܲܝܹ̈ܐ܀ </l>
                <l>ܗܵܪܟܵܐ ܚܘܼܒܵܐ ܢܸܗܘܹܐ ܣܵܦ̇ܪܵܐ ܠܟ̣ܘܿܢ ܫܵܡ̈ܘܿܥܹܐ: </l>
                <l>ܘܡܸܢܹܗ ܝܑܼܠܲܦܘ ܟܠ ܟܲܣ̈ܝܵܬܼܵܐ ܕܡܲܠܸܠ ܡܘܼܫܹܐ܀ </l>
                <l>ܒܥܲܝ̈ܢܹܐ ܕܢܲܦ̮ܫܵܐ ܗܘ̈ܵܘ ܚܲܙܵܝܹ̈ܐ ܠܗܵܠܹܝܢ ܐ̄ܪ̈ܵܙܹܐ: </l>
                <l>ܕܫܘܼܦܪ̈ܵܘܗܝ ܕܲܒ̣ܪܵܐ ܛܥܝܼܢܝܼܢ ܟܠܗܘܿܢ ܒܲܕܼܪ̈ܵܥܲܝܗܘܿܢ܀ </l>
                <l>ܒܹܗ ܗ̄ܘ̣ ܣ̣ܥܲܪ ܗ̄ܘ̣ܵܐ ܡܘܼܫܹܐ ܪܲܒܵܐ ܟܠܗܹܝܢ ܕܲܣ̣ܥܲܪ: </l>
                <l>ܘܲܒ̣ܓ̣ܵܘ ܡܸܨܪܝܼܢ ܘܲܒ̣ܓ̣ܵܘ ܝܲܡܵܐ ܘܒܲܐܬܼܪܵܐ ܚܘܼܪܒܵܐ܀ </l>
                <l>ܕܡܘܼܬܹܗ ܕܲܒ̣ܪܵܐ ܛܥܝܼܢ ܗ̄ܘ̣ܵܐ ܘܐܸܵܬܹ̇ܐ ܩܕܼܵܡ ܡܲܫܪܝܼܬܼܵܐ: </l>
                <l>ܘܟ̣ܠ ܢܸܟ̣ܝ̈ܵܢܝܼܢ ܒܵܗ̇ ܙܲܓܲܪ ܗ̄ܘ̣ܵܐ ܡ̣ܢ ܓܵܘ : </l>
                <l>ܥܲܡܹܗ܀ </l>
                <l>ܝܘܼܩܪܹܗ ܕܲܒ̣ܪܵܐ ܚܵܘܝܼ ܠܥܵܠܡܹ̈ܐ : </l>
                <l>ܘܐܲܪܗܸܒ̣ ܐܸܢܘܿܢ: </l>
                <l>ܢܝܼܫܵܐ ܕܩܸܛܠܹܗ ܚܙܲܝ̈ ܒܸܪ̈ܝܵܬܼܵܐ ܘܙܵܥ̣ ܡ̣ܢ ܩܘܼܕܼܡܵܘܗܝ܀ </l>
                <l>ܙܩܝܼܦܵܐ ܣܵܡ̣ ܗ̄ܘ̣ܵܐ ܒܟ̣ܠ ܐܵܘܵܢܵܐ ܕܫܵܪܹܐ ܗ̄ܘ̣ܵܐ ܒܹܗ: </l>
                <pb ed="http://syriaca.org/bibl/1732" n="51"/>
                <l>ܕܲܕܼܠܵܐ ܩܸܢܛܵܐ ܢܸܫܪܹܐ ܥܲܡܵܐ ܬܚܹܝܬܼ ܛܸܠܵܠܹܗ܀ </l>
                <l>ܠܵܐ ܐܝܼܬܼ ܐܲܝܟܵܐ ܕܠܵܐ ܒܲܙܩܝܼܦܵܐ ܡܸܣܬܲܬܲܪ ܗ̄ܘ̣ܵܐ: </l>
                <l>ܘܫܘܼܪܵܐ ܗܘ݀ܵܐ ܠܹܗ ܘܲܠܓ̣ܵܘ ܡܸܢܹܗ ܚܡܲܠ̣ ܡܲܫܪܝܼܬܹܗ܀ </l>
                <l>ܒܣܲܓ݁ܝܼ̈ܐܵܬܼܵܐ ܨܵܪܹܗ ܡܘܼܫܹܐ ܠܒܲܪ ܐܲܠܵܗܵܐ: </l>
                <l>ܘܟܸܢ̈ܫܹܐ ܕܐ̄ܪ̈ܵܙܹܐ ܟܪܝܼܟ̣ܝܼܢ ܗ̄ܘ̣ܵܘ ܠܹܗ ܒܟ̣ܠܵܗ̇ ܐܘܼܪܚܹܗ܀ </l>
                <l>ܢܸܫܠܹܐ ܝܵܘܡܵܢ ܡ̣ܢ ܣܲܓܝܼ̈ܐܹܐ ܕܠܵܐ ܡܸܬ݁ܕܲܪܟ݁ܝܼܢ: </l>
                <l>ܘܲܠܚܲܕܼ : </l>
                <l>ܢܹܐܡܲܪ ܕܲܡܠܹܐ ܬܲܗܪܵܐ ܠܲܕܼܚܵܐܲܪ ܒܹܗ܀ </l>
                <l>ܠܐ̄ܪܵܙܹܗ ܕܚܸܘܝܵܐ ܗܵܘ̇ ܕܲܢܚܵܫܵܐ ܢܡܲܠܸܠ ܗܵܫܵܐ: </l>
                <l>ܕܠܲܐܝܢܵܐ ܦܘܼܪܣܵܐ ܣ̱ܡܹܗ ܡܘܼܫܹܐ ܒܓ̣ܵܘ ܡܲܫܪܝܼܬܼܵܐ܀ </l>
                <l>ܢܬܲܢܹܐ ܠܘܼܩܕܲܡ ܥܲܠ ܢܘܼ̈ܟ̣ܬܵܬܼܵܐ ܕܲܚ̈ܘܵܘܵܬܼܵܐ: </l>
                <l>ܕܒܲܐܝܕܵܐ ܥܸܠܵܬܼܵܐ ܐܸܫܬܲܕܲܪܘ ܗ̄ܘ̣ܵܘ ܥܲܠ ܥܸܒ̣ܪ̈ܵܝܹܐ܀ </l>
                <l>ܐ̄ܟܲܠ̣ ܗ̄ܘ̣ܵܐ ܥܲܡܵܐ ܡܲܢܢܵܐ ܘܲܪܛܲܢ ܥܲܠ ܒܵܪܘܿܝܵܐ: </l>
                <l>ܘܥܲܠ ܡܹܐܟ̣ܘܼܠܬܹܗ ܠܵܐ ܫܲܒܲܚ̣ ܗ̄ܘ̣ܵܐ ܒܐܵܣܘܿܛܘܼܬܹܗ܀ </l>
                <l>ܛܠܲܡ̣ ܛܲܝܒ݁ܘܼܬܼܵܐ ܕܡܸܬ݁ܬ݁ܚܝܼܒ̣ܵܐ ܗ̄ܘ̣ܵܬܼ ܡ̣ܢ ܫܵܪܘܼܬܹܗ: </l>
                <l>ܘܲܠܙܵܝܘܿܢܵܐ ܠܵܐ ܐܵܘ̣ܕܝܼ ܗ̄ܘ̣ܵܐ ܒܣܲܒ̣ܥܵܐ ܪܲܒܵܐ܀ </l>
                <l>ܐܸܫܬܲܕܲܪ ܠܹܗ ܠܲܚܡܵܐ ܕܥܝܼܪܹ̈ܐ ܕܢܸܬܼܦܲܛܲܡ ܒܹܗ: </l>
                <l>ܘܠܵܐ ܫ̣ܦܲܪ ܗ̄ܘ̣ܵܐ ܠܹܗ ܗܵܘ̇ ܬܘܼܩܵܢܵܐ ܕܛܵܠܘܿܡܵܐ ܗ̄ܘ̣ܵܐ܀ </l>
                <l>ܚܠܵܦ ܬܵܘܕܝܼܬܼܵܐ ܕܡܸܬ݁ܬ݁ܚܝܼܒ̣ܵܐ ܗ̄ܘ̣ܵܬܼ ܥܲܠ ܡܵܘܗܲܒ̣ܬܼܵܐ: </l>
                <l>ܪܸܛܢܵܐ ܡܠܹܐ ܗ̄ܘ̣ܵܐ ܦܘܼܡܹܗ ܕܲܢܫܘܼܛ ܠܲܕܼܙܵܐܹ̇ܢ ܠܹܗ܀ </l>
                <l>ܡܸܫܬܲܕܲܪ ܠܹܗ ܠܲܚܡܵܐ ܓܲܐܝܵܐ ܡ̣ܢ ܥܲܪܦܸܠܵܐ: </l>
                <l>ܘܫܝܼܛ ܠܹܗ ܠܝܲܥܢܵܐ ܕܲܕܼܠܵܐ ܨܸܦܬܼܵܐ ܡܸܬ݁ܬܲܪܣܹܐ ܗ̄ܘ̣ܵܐ܀ </l>
                <pb ed="http://syriaca.org/bibl/1732" n="52"/>
                <l>ܡܫܲܡ̈ܫܵܢ ܗ̄ܘܲܝ̈ ܠܹܗ ܪ̈ܘܼܚܹܐ ܕܣܲܒ̣ܥܵܐ ܠܲܚܒܸܢܵܢܵܐ: </l>
                <l>ܘܟܲܕܼ ܡܸܬ݁ܬܲܪܣܹܐ ܡܒܲܓܸܢ ܟܠܝܘܿܡ ܥܲܠ ܝܵܗ̇ܘܿܒ̣ܵܐ܀ </l>
                <l>ܡܸܬܼܦܲܛܲܡ ܗ̄ܘ̣ܵܐ ܘܲܡܪܲܛܸܢ ܗ̄ܘ̣ܵܐ ܕܛܵܠܘܿܡܵܐ ܗ̄ܘ̣ܵܐ: </l>
                <l>ܡܸܬ݁ܬܲܪܣܹܐ ܗ̄ܘ̣ܵܐ ܘܠܵܐ ܡܵܘܕܹܐ ܗ̄ܘ̣ܵܐ ܕܠܵܘ ܟܹܐܢܵܐ ܗ̄ܘ̣ܵܐ܀ </l>
                <l>ܣܕܼܝܼܪܝܼܢ ܩܘܼܕܼܡܵܘܗܝ ܕܲܫܢܹ̈ܐ ܘܛܘܼ̈ܒܹܐ ܣܲܓ݁ܝܼ̈ܐܵܝܼܬܼ: </l>
                <l>ܘܐܸܠܵܐ ܢܓܲܕܸܦ ܠܵܐ ܝܵܕܲܥ̇ ܗ̄ܘ̣ܵܐ ܟܲܕܼ ܒܵܣܹ̇ܡ ܗ̄ܘ̣ܵܐ܀ </l>
                <l>ܟܫܹܐ ܠܹܗ ܠܝܲܥܢܵܐ ܡܲܢܢܵܐ ܘܣܲܠܘܲܝ ܘܲܫܚܝܼܡܝܼܢ : </l>
                <l>ܠܹܗ: </l>
                <l>ܬܪܝܼܙ ܡ̣ܢ ܐܘܼܟ̣ܠܹܗ ܘܕܲܟ̣ܦܸܢ ܡܲܝܠܸܠ ܡܲܝܠܸܠ ܘܲܡܓܲܕܸܦ ܗ̄ܘ̣ܵܐ܀ </l>
                <l>ܫܵܬܹ̇ܐ ܒܚܘܼܪܒܵܐ ܡܲܝ̈ܵܐ ܒܪ̈ܝܼܟܹܐ ܡ̣ܢ ܛܲܪܢܵܐ: </l>
                <l>ܘܠܵܐ ܬܵܗܲܪ ܗ̄ܘ̣ܵܐ ܒܗܵܝ̇ ܬܸܕܼܡܘܼܪܬܵܐ ܕܕܘܼܡܵܪܵܐ ܗ̄ܘ̣ܵܬܼ܀ </l>
                <l>ܥܢܵܢܹ̈ܐ ܘܪ̈ܘܼܚܹܐ ܡܩܲܪ̈ܒ̣ܵܢ ܗ̄ܘܲܝ̈ ܠܹܗ ܣܲܝܒܵܪ̈ܵܬܼܵܐ: </l>
                <l>ܘܡܲܐܝܼܢܵܐ ܠܹܗ ܕܲܢܫܲܒܲܚ ܗ̄ܘ̣ܵܐ ܡܵܐ ܕܐܵܟܹ̇ܠ ܗ̄ܘ̣ܵܐ܀ </l>
                <l>ܗܘ݀ܵܐ ܬܲܠܡܝܼܕܼܵܐ ܠܡܘܼܫܹܐ ܪܲܒܵܐ ܕܒܹܝܬܼ ܐܲܠܵܗܵܐ: </l>
                <l>ܘܕܲܢܓܲܕܸܦ ܗ̄ܘ̣ܵܐ ܝܑܼܠܲܦ̣ ܒܲܠܚܘܿܕܼ ܥܲܠ ܒܵܪܘܿܝܵܐ܀ </l>
                <l>ܥܛܸܠ ܗ̄ܘ̣ܵܐ ܠܸܒܹܗ ܘܲܠܝܘܼܠܦܵܢܵܐ ܠܵܐ ܪܵܚܹ̇ܡ ܗ̄ܘ̣ܵܐ: </l>
                <l>ܒܐܘܼܟ̣ܠܵܐ ܓܪܹܐ ܗ̄ܘ̣ܵܐ ܘܕܲܢܫܲܒܲܚ ܗ̄ܘ̣ܵܐ ܠܵܐ ܨܵܒܹ̇ܐ ܗ̄ܘ̣ܵܐ܀ </l>
                <l>ܡ̣ܢ ܡܹܐܟ̣ܠܵܬܼܵܐ ܥܸܡܛܲܬ݀ ܢܲܦ̮ܫܹܗ ܕܐܵܣܘܿܛܵܐ ܗ̄ܘ̣ܵܐ: </l>
                <l>ܘܠܵܐ ܡܩܲܒܸ݁ܠ ܗ̄ܘ̣ܵܐ ܕܢܹܐܡܲܪ ܫܘܼܒ̣ܚܵܐ ܠܲܕܼܙܵܐܹ̇ܢ ܠܹܗ܀ </l>
                <l>ܪܛܲܢ ܥܲܠ ܡܘܼܫܹܐ ܘܓܲܕܹܦ̣ ܟܠܝܘܿܡ ܥܲܠ ܐܵܠܵܗܹܗ: </l>
                <l>ܘܐܲܣܓܝܼ ܛܲܠܡ̣ܵܗ̇ ܠܗܵܝ̇ ܛܲܝܒ݁ܘܼܬܼܵܐ ܕܐܸܬܼܥܲܒ̣ܕܲܬ݀ ܒܹܗ܀ </l>
                <l>ܠܡܵܢ ܐܲܦܸܩܬܵܢ ܡ̣ܢ ܓܵܘ ܡܸܨܪܹܝܢ ܡܸܬܼܠܲܚܡ ܗ̄ܘ̣ܵܐ: </l>
                <pb ed="http://syriaca.org/bibl/1732" n="53"/>
                <l>ܒܠܲܚܡܵܐ ܙܥܘܿܪܵܐ ܥܵܩܲܬ݀ ܢܲܦ̮ܫܵܢ ܡܸܬܼܡܲܪܝܼܪ ܗ̄ܘ̣ܵܐ܀ </l>
                <l>ܠܠܲܚܡܵܐ ܕܥܝܼܪܹ̈ܐ ܠܲܚܡܵܐ ܙܥܘܿܪܵܐ ܩ̣ܪܵܝܗܝ ܛܵܠ̇ܘܿܡܵܐ: </l>
                <l>ܘܐܲܣܓܝܼ ܫܵܛܹܗ ܠܗܵܘ̇ ܬܘܼܩܵܢܵܐ ܕܒܹܝܬܼ ܐܲܠܵܗܵܐ܀ </l>
                <l>ܙܥܲܪ ܗ̄ܘ̣ܵܐ ܗ̄ܘ̣ܵܐ ܒܥܲܝܢܵܘ̈ܗܝ ܡܲܢܢܵܐ ܪܓ̣ܝܼܓ̣ܵܐ ܕܐܸܫܬܲܕܲܪ ܠܹܗ: </l>
                <l>ܘܲܚܠܵܦ ܫܘܼܒ̣ܚܵܐ ܪܸܛܢܵܐ ܫܲܕܲܪ ܒܐܝܼܕܲܝ̈ ܡܘܼܫܹܐ܀ </l>
                <l>ܐ̄ܬ݀ܵܐ ܠܹܗ ܐܵܕܼܫܵܐ ܚܲܠܝܵܐ ܡ̣ܢ ܥܲܠܥܵܠܵܐ: </l>
                <l>ܛܲܥ̣ܡܹܗ ܘܓܲܕܸܦ ܥܲܠ ܙܵܝܘܿܢܵܐ ܒܡܲܪܵܚܘܼܬܹܗ܀ </l>
                <l>ܐܘܼܟ̣ܠܹܗ ܚܠܹܐ ܗ̄ܘ̣ܵܐ ܓܣܵܝܬܹܗ ܣܲܓ݁ܝܼ ܡܲܪܝܼܪܵܐ ܗ̄ܘ̣ܵܬܼ: </l>
                <l>ܐܵܟܹ̇ܠ ܕܸܒ̣ܫܵܐ ܘܓ̣ܵܣܹ̇ܐ ܡܪܵܪܹ̈ܐ ܕܗܲܦܟܵܝܵܐ ܗ̄ܘ̣ܵܐ܀ </l>
                <l>ܘܟܲܕܼ ܥܸܫܢܲܬ݀ ܠܵܗ̇ ܡܲܪܝܼܪܘܼܬܹܗ ܒܪܸܛܢܵܐ ܪܲܒܵܐ: </l>
                <l>ܪܕܵܝܗܝ ܗ̄ܘ̣ܵܐ ܟܹܐܢܵܐ ܒܲܚ̈ܘܵܘܵܬܼܵܐ ܕܡܸܪܬܼܵܐ ܓܵܣܹ̇ܝܢ ܠܗܵܘ̇ ܡܲܪܝܼܪܵܐ ܒܝܲܕܼ ܡܲܪܝܼܪܹ̈ܐ
                    ܡܢܲܓܸܕܼ ܗ̄ܘ̣ܵܐ ܠܹܗ: </l>
                <l>ܕܟܹܐܝܢ ܗ̄ܘ̣ ܕܝܼܢܹܗ ܘܠܵܐ ܨܵܒܲܥ̇ ܠܹܗ ܒܡܲܣܲܒ̣ ܒܐܲܦܹ̈ܐ܀ </l>
                <l>ܫܲܓ̣ܪܹܗ ܠܪ̈ܲܚܫܵܐ ܒܡܸܪܬܼܵܐ ܘܫܲܕܪܹܗ ܥܲܠ ܛܵܠܘܿܡܹ̈ܐ: </l>
                <l>ܕܢܸܬܼܢܲܓܲܪ ܗ̄ܘ̣ܵܐ ܥܲܡܵܐ ܒܝܼܫܵܐ ܒܪܲܚܫܵܐ ܣܲܢܝܵܐ܀ </l>
                <l>ܕܠܵܐ ܫܲܒܚ̣ ܗ̄ܘ̣ܵܐ ܕܐܲܡܲܕܼ ܗ̄ܘ̣ܵܐ ܡ̣ܢ ܡܸܨܪ̈ܵܝܹܐ: </l>
                <l>ܐ̄ܬ݀ܵܘ ܚܲܪ̈ܡܵܢܹܐ ܕܲܢܢܲܟ݁ܬܼܘܼܢܵܝܗܝ ܡܲܪܝܼܪܵܐܝܼܬܼ܀ </l>
                <l>ܙܟ̣ܵܐ ܠܠܹܘܝܵܬܼܵܢ ܕܐܝܼܬܼܵܘܗܝ ܦܸܪܥܘܿܢ ܘܪܲܨܹܨ̣ ܪܹ̈ܫܵܘܗܝ: </l>
                <l>ܘܲܕܼܠܵܐ ܐܵܘܼܕܝܼ ܒܠܲܥ̣ ܗ̄ܘ̣ܵܐ ܒܪܹ̈ܫܹܐ ܕܲܚ̈ܘܵܘܵܬܼܵܐ܀ </l>
                <l>ܠܗܵܘ̇ ܚܲܪܡܵܢܵܐ ܪܲܒܵܐ ܕܡܸܨܪܹܝܢ ܒܝܲܡܵܐ ܚܲܢܩܹܗ: </l>
                <l>ܘܲܕܼܠܵܐ ܟܹܐܢܡܘܼܬܼܵܐ ܠܐܲܬܼܪܵܐ ܕܕܝܼܢܵܐ ܥܲܠ ܛܵܠܘܿܡܵܐ:</l>
                <pb ed="http://syriaca.org/bibl/1732" n="54"/>
                <l>ܕܬܸܥܒܲܕܼ ܡܸܢܹܗ ܢܩܲܡܬܼܵܐ ܕܐܲܡܪܲܚ ܥܲܠ ܙܵܝܘܿܢܵܐ܀ </l>
                <l>ܘܐܲܟ̣ܡܵܐ ܕܗܵܠܹܝܢ ܡܸܬܼܐܲܡܪܵܢ ܗ̄ܘܲܝ̈ ܡ̣ܢ ܟܹܐܢܘܼܬܼܵܐ: </l>
                <l>ܠܥܲܒ̣ܕܵܐ ܝܲܥܢܵܐ ܕܲܡܓܲܕܹܦ ܗ̄ܘ̣ܵܐ ܡܵܐ ܕܐܵܟܹ̇ܠ ܗ̄ܘ̣ܵܐ܀ </l>
                <l>ܒܪ̈ܲܚܫܵܐ ܕܐܵܟܹ̇ܠ ܥܲܦܪܵܐ ܘܲܫܠܹܐ ܡ̣ܢ ܓܘܼܕܵܦܵܐ: </l>
                <l>ܒܠܲܥ ܕܐܵܟܹ̇ܠ ܐܲܢ̄ܬ݁ ܡܲܢܲܢܵܐ ܚܲܠܝܵܐ ܘܲܡܓܲܕܸܦ ܐܲܢ̄ܬ݁܀ </l>
                <l>ܒܲܚ̈ܘܵܘܵܬܼܵܐ ܕܠܵܐ ܡܬܼܘܿܡ ܥܲܠ ܕܲܚܝܼܚܵܐ: </l>
                <l>ܚܙܵܘ ܛܵܠܘܿܡܹ̈ܐ ܟܡܵܐ ܓܲܕܦܬ݁ܘܿܢ ܥܲܠ ܙܵܝܘܿܢܵܐ܀ </l>
                <l>ܐܵܟ̣̇ܠܝܼܢ ܥܲܦܪܵܐ ܓܵܪ̈ܣܹܐ ܘܲܫܠܹܝܢ ܟܲܕܼ ܡܲܪܝܼܪܝܼܢ: </l>
                <l>ܘܐܲܢ̄ܬ݁ܘܿܢ ܝܲܥܢܹ̈ܐ ܠܲܚܡܵܐ ܕܥܝܼܪܹ̈ܐ ܘܠܵܐ ܫܵܠܹ̇ܝܢ ܐܢ̄ܬ݁ܘܿܢ܀ </l>
                <l>ܡܲܪܝܼܪ ܚܸܘܝܵܐ ܠܵܐ ܕܹܝܢ ܡܲܪܝܼܪ ܐܲܝܟ̣ ܥܸܒ̣ܪܵܝܵܐ: </l>
                <l>ܒܨܸܒ̣ܝܵܢܹܗ ܒܝܼܫ ܠܵܘ ܕܲܟ̣ܝܵܢܵܐ ܗ̄ܝܼ ܡܲܪܝܼܪܘܼܬܹܗ܀ </l>
                <l>ܒܝܼܫ ܚܲܪܡܵܢܵܐ ܝܗ̄ܘܼܕܼܵܝܵܐ ܕܹܝܢ ܒܝܼܫ ܗ̄ܘ̣ ܡܸܢܹܗ: </l>
                <l>ܕܒܲܣܝܼܡ ܐܘܼܟ̣ܠܹܗ ܘܡܲܪܝܼܪ ܦܘܼܡܹܗ ܡ̣ܢ ܓܘܼܕܵܦܵܐ܀ </l>
                <l>ܬܚܹܝܬܼ ܣܸܦ̈ܘܵܬܹܗ ܡܸܪܬܵܐ ܕܐܸܣܦܸܣ ܐܲܝܟ̣ ܡܵܐ ܕܲܟ̣ܬܼܝܼܒ̣: </l>
                <l>ܘܟܲܕܼ ܛܵܒ̣ ܡܲܢܢܵܐ ܡܸܣܬܲܝܒܲܪ ܗ̄ܘ̣ܵܐ ܡܪܵܪܹ̈ܐ ܡܲܟܲܚ܀ </l>
                <l>ܡܸܛܠܗܵܢܵܐ ܒܲܚ̈ܘܵܘܵܬܼܵܐ ܡܸܬܼܢܲܓܲܕܼ ܗ̄ܘ̣ܵܐ: </l>
                <l>ܘܲܒ̣ܢܘܼ̈ܟ̣ܬܵܬܼܵܐ ܕܓ̣ܵܪ̈ܣܹܐ ܡܸܬܼܩܲܦܲܚ ܗ̄ܘ̣ܵܐ܀ </l>
                <l>ܒܲܦܪ̈ܵܓܸܠܹܐ ܒܝܼ̈ܫܹܐ ܡܸܬܼܢܲܓܲܕܼ ܗ̄ܘ̣ܵܐ: </l>
                <l>ܕܲܒ̣ܡܲܚ̈ܘܵܬܼܵܐ ܢܸܬܼܚܲܠܹܐ ܗ̄ܘ̣ܵܐ ܕܡܲܪܝܪܪܵܐ ܗ̄ܘ̣ܵܐ܀ </l>
                <l>ܐܸܬܼܟܲܪܘܼܗܝ ܗ̄ܘ̣ܵܘ ܣܸܕܼܪܹ̈ܐ ܕܓ̣ܵܪ̈ܣܹܐ ܒܓ̣ܵܘ ܐܲܫܝܼܡܘܿܢ: </l>
                <l>ܘܲܒ̣ܢܘܼ̈ܟ̣ܬܵܬܼܗܘܿܢ ܙܠܲܚ̣ܘ ܡܸܪܲܬܼܗܘܿܢ ܥܲܠ ܡܵܪ̈ܘܿܕܹܐ܀ </l>
                <l>ܢܒܲܥ̣ܘ ܚܲܪ̈ܡܵܢܹܐ ܡ̣ܢ ܟܠ ܓܲܒ݁ܝܼ̈ܢ ܥܲܠ ܛܵܠܘܿܡܵܐ: </l>
                <pb ed="http://syriaca.org/bibl/1732" n="55"/>
                <l>ܘܥܵܩ̣ܬ݀ ܪܘܼܚܹܗ ܘܫܲܪܝܼ ܕܢܸܥܪܘܿܩ ܨܹܝܕܼ ܒܵܥܘܼܬܼܵܐ܀ </l>
                <l>ܝܼـܕܲܥ̣ ܗ̄ܘ̣ܵܐ ܠܹܗ ܕܡܸܛܠܡܵܢܵܐ ܡܸܬܼܢܲܓܲܕܼ ܗ̄ܘ̣ܵܐ: </l>
                <l>ܘܫܲܪܝܼ ܡܦܝܼܣ ܠܹܗ ܠܡܘܼܫܹܐ ܕܢܲܡܸܕܼ ܡ̣ܢ ܡܲܪܕܘܼܬܼܵܐ܀ </l>
                <l>ܚܛܲܝܢ ܠܲܡ ܕܲܪܛܲܢ̄ܢ : </l>
                <l>ܥܠܲܝܟ ܘܥܲܠ ܡܵܪܝܵܐ ܐܵܡ̇ܪܝܼܢ ܗ̄ܘ̣ܵܘ ܠܹܗ: </l>
                <l>ܒܥܝܼ ܘܢܸܬܼܦܲܨܹܐ ܡ̣ܢ ܚܲܪ̈ܡܵܢܹܐ ܕܲܟ̣ܪܝܼܟ̣ܝܼܢ ܠܲܢ܀ </l>
                <l>ܒܠܲܥ̣ ܗ̄ܘ̣ܵܐ ܥܲܡܵܐ ܥܕܲܡܵܐ ܕܐܵܘܼܕܝܼ ܕܚܲܛܵܝܵܐ ܗ̄ܘ̣ܵܐ: </l>
                <l>ܢܲܟ̣ܬ݁ܘܼܗܝ ܓܵܪ̈ܣܹܐ ܘܡ̣ܢ ܐܘܼܠܨܵܢܹܗ ܡܸܬܼܟܲܫܲܦ ܗ̄ܘ̣ܵܐ܀ </l>
                <l>ܘܟܲܕܼ ܒܵܥܘܼܬܼܵܐ ܠܡܵܪܝܵܐ ܩܸܪܒܲܬ݀ ܒܐܝܼܕܲܝ݁̈ ܡܘܼܫܹܐ: </l>
                <l>ܢܦܲܩ̣ ܦܘܼܩܕܵܢܵܐ ܕܡܵܢܵܐ ܢܸܥܒܸ݁ܕܼ ܒܲܪ ܥܸܒ̣ܪܵܝܹ̈ܐ܀ </l>
                <l>ܐ̄ܡܲܪ ܠܹܗ ܡܵܪܝܵܐ ܕܲܥܒܸܕܼ ܚܸܘܝܵܐ ܕܲܢܚܵܫܵܐ ܠܲܡ: </l>
                <l>ܘܣܝܼܡܲܝܗܝ ܠܐܵܬ݀ܵܐ ܒܓ̣ܵܘ ܡܲܫܝܼܬܼܵܐ ܕܲܒ̣̈ܢܲܝ ܥܲܡܵܟ̣܀ </l>
                <l>ܘܡܵܐ ܕܢܵܟܹ̇ܬܼ ܠܹܗ ܚܸܘܝܵܐ ܠܓܲܒ̣ܪܵܐ ܢܚܘܼܪ ܒܹܗ ܘܢܸܚܹܐ: </l>
                <l>ܘܲܥ̣ܒܲܕܼ ܡܘܼܫܹܐ ܐܲܝܟ̣ ܕܐܸܬܼܦܲܩܲܕܼ ܡ̣ܢ ܐܲܠܵܗܵܐ܀ </l>
                <l>ܥ̣ܒܲܕܼ ܚܲܪܡܵܢܵܐ ܣܵܡܹܗ ܠܐܵܬ݀ܵܐ ܒܓ̣ܵܘ ܡܲܫܪܝܼܬܼܵܐ: </l>
                <l>ܘܡܵܐ ܕܢܵܟܹ̇ܬܼ ܗ̄ܘ̣ܵܐ ܚܸܘܝܵܐ ܠܓܲܒ̣ܪܵܐ ܒܹܗ ܚܵܐܲܪ ܗ̄ܘ̣ܵܐ܀ </l>
                <l>ܘܡܵܐ ܕܚܵܪ ܗ̄ܘ̣ܵܐ ܒܹܗ ܡܸܬܼܐܲܣܸܐ ܗ̄ܘ̣ܵܐ ܒܬܲܗܪܵܐ ܪܲܒܵܐ: </l>
                <l>ܘܐܸܠܵܐ ܚܵܐܲܪ ܡܸܫܬܲܩܲܦ ܗ̄ܘ̣ܵܐ ܒܟܹܐܒ̣ܵܐ ܪܲܒܵܐ܀ </l>
                <l>ܗܵܢܵܐ ܥ̇ܒ̣ܵܕܼܵܐ ܡܸܕܸܡ ܪܲܒܵܐ ܡܸܬܼܚܵܘܸܐ ܒܹܗ: </l>
                <l>ܘܐܲܝܢܵܐ ܕܚܵܐܲܪ ܦܵܪܘܿܫܵܐܝܼܬܼ ܐܵܦ ܚܵܙܹ̇ܐ ܠܹܗ܀ </l>
                <l>ܗܵܪܟܵܐ ܙܩܝܼܦܵܐ ܚܵܘܝܼ ܚܲܝܠܹܗ ܢܲܗܝܼܪܵܐܝܼܬܼ: </l>
                <l>ܘܐ̄ܪܵܙܹܗ ܐܲܣ̣ܝܼ ܠܥܲܡܵܐ ܕܲܒ̣ܠܲܥ̣ ܒܲܚ̈ܘܵܘܵܬܼܵܐ܀ </l>
                <pb ed="http://syriaca.org/bibl/1732" n="56"/>
                <l>ܨܲܠܡܹܗ ܨܵܪ ܗ̄ܘܟܵܐ ܒܗܵܘ̇ ܚܲܪܡܵܢܵܐ ܕܲܥ̣ܒܲܕܼ ܡܘܼܫܹܐ: </l>
                <l>ܘܠܹܗ ܚܵܙܹ̇ܐ ܗ̄ܘ̣ܵܐ ܟܹܐܒ̣ܵܐ ܘܥܵܪܹܩ ܡ̣ܢ ܗܲܕܵܡܹ̈ܐ܀ </l>
                <l>ܗܘ݀ ܡܲܩܪܸܒ̣ ܗ̄ܘ̣ܵܐ ܠܘܼܩܒܲܠ ܡܸܪܬܼܵܐ ܕܲܚ̈ܘܵܘܵܬܼܵܐ: </l>
                <l>ܘܟܲܕܼ ܚܵܙ̇ܝܵܐ ܠܹܗ ܐܵܦ ܕܵܥ̇ܟܵܐ ܗ̄ܘ̣ܵܬܼ ܩܲܠܝܼܠܵܐܝܼܬܼ܀ </l>
                <l>ܐܵܣܝܵܐ ܡܘܼܫܹܐ ܦܣܲܩ̣ ܥܸܩܵܪܵܐ ܕܲܨܠܝܼܒ̣ܘܼܬܼܵܐ: </l>
                <l>ܘܣ̣ܵܡ ܒܲܟ̣ܢܘܼܫܬܵܐ ܩܕܼܵܡ ܥܸܒ̣ܪܵܝܹ̈ܐ ܕܢܸܬܼܐܲܣܘܿܢ ܒܹܗ܀ </l>
                <l>ܚ̣ܙܵܗ̇ ܠܒܲܪ̄ܬܼ ܝܲܥܩܘܿܒ̣ ܕܐܸܬܼܡܲܣܪܲܬ݀ ܗ̄ܘ̣ܵܬܼ ܡ̣ܢ ܚܲܪ̈ܡܵܢܹܐ: </l>
                <l>ܘܐܵܬܹܗ ܕܡܵܪܲܢ ܣܵܡ̣ ܗ̄ܘ̣ܵܐ ܒܚܘܼܪܒܵܐ ܕܬܸܬܼܐܲܣܸܐ ܒܵܗ̇܀ </l>
                <l>ܓܲܝܣܵܐ : </l>
                <l>ܢܦܲܩ̣ ܗ̄ܘ̣ܵܐ ܕܲܚ̈ܘܵܘܵܬܼܵܐ ܥܲܠ ܡܲܪܝܼܬܼܵܐ: </l>
                <l>ܘܐܲܝܟ̣ ܪܲܒ݁ ܚܲܒܠܵܐ ܙܩܝܼܦܵܐ ܢܦܲܩ̣ ܗ̄ܘ̣ܵܐ ܘܦܲܪܣܝܼ ܐܸܢܘܿܢ܀ </l>
                <l>ܗܸܪܬܼܵܐ ܪܲܒ݁ܬܼܵܐ ܥ̣ܒܲܕܼܘ ܗ̄ܘ̣ܵܘ ܓܵܪ̈ܣܹܐ ܥܲܡ ܥܸܒ̣ܪ̈ܵܝܹܐ: </l>
                <l>ܘܲܡܦܲܨܝܵܢܵܐ ܨܠܝܼܒܹܗ ܕܡܵܪܲܢ ܩܵܡ̣ ܒܲܡܨܲܥܬܼܵܐ܀ </l>
                <l>ܐ̄ܬܲܬ݀ ܠܸܓ̣ܝܘܿܢܵܐ ܕܪ̈ܲܚܫܵܐܣܲܢܝܵܐ ܥܲܠ ܒܲܪ̄ܬܼ ܥܲܡܵܐ: </l>
                <l>ܘܐ̄ܪܵܙܹܗ ܕܝܼܫܘܿܥ ܐܲܝܟ̣ ܓܲܢ̄ܒܵܪܵܐ ܬܲܟ̣ܣ̣ܵܗ̇ ܡܸܢܵܗ܀ </l>
                <l>ܥܲܡ ܠܸܫܵܢܹ̈ܐ ܕܲܚ̈ܘܵܘܵܬܼܵܐ ܙܩܝܼܦܵܐ ܐܲܩܪܸܒ̣: </l>
                <l>ܘܲܠܡܸܪܲܬܼܗܘܿܢ ܐܲܕܼܥܸܟ̣ ܘܐܲܪܸܩ̣ ܡ̣ܢ ܥܸܒ̣ܪ̈ܵܝܹܐ܀ </l>
                <l>ܚܲܠܝܵܐ ܩܵܡ̣ ܗ̄ܘ̣ܵܐ ܠܡܸܬܼܟܲܬܵܫܘܼ ܥܲܡ ܡܲܪܝܼܪܹ̈ܐ : </l>
                <l>ܘܲܙܟ̣ܵܐ ܐܸܢܘܿܢ ܛܲܥܡܹܗ ܒܚܸܙܘܵܐ ܕܲܡܠܹܐ ܬܲܗܪܵܐ܀ </l>
                <l>ܡܵܐ ܕܐܸܫܲܕܼܘ ܗ̄ܘ̣ܵܘ ܗܵܠܹܝܢ ܡܸܪܬܼܵܐ ܥܲܠ ܥܸܒ̣ܪ̈ܵܝܹܐ: </l>
                <l>ܙܠܲܚ̣ ܗܘ݀ ܥܠܲܝܗܘܿܢ ܛܸܠܵܢܝܼܬܹܗ ܚܲܠܝܼ ܐܸܢܘܿܢ܀ </l>
                <l>ܡܵܐ ܕܦܸܪܚܲܬ݀ ܗ̄ܘ̣ܵܬܼ ܡܸܪܬܼܵܐ ܒܓ̣ܘܼ̈ܫܡܹܐ ܡ̣ܢ ܚܲܪ̈ܡܵܢܹܐ: </l>
                <pb ed="http://syriaca.org/bibl/1732" n="57"/>
                <l>ܒܒܲܣܝܼܡܘܼܬܹܗ ܕܲܨܠܝܼܒ̣ ܢܘܼܗܪܵܐ ܡܸܬܼܚܲܠܹܝܢ ܗ̄ܘ̣ܵܘ܀ </l>
                <l>ܐ̄ܪܵܙܹܗ ܕܡܵܪܲܢ ܐܲܝܠܵܐ : </l>
                <l>ܗܘ݀ܵܐ ܗ̄ܘ̣ܵܐ ܠܲܚ̈ܘܵܘܵܬܼܵܐ: </l>
                <l>ܘܲܒ̣ܓ̣ܵܘ ܚܘܼܪܒܵܐ ܗܘ݀ ܐܲܨܪܲܚ̣ ܗ̄ܘ̣ܵܐ ܘܐܲܥܪܸܩ̣ ܐܸܢܘܿܢ܀ </l>
                <l>ܙܩܝܼܦܵܐ ܐܸܬ݁ܬ݁ܪܝܼܡ ܘܲܚ̣ܙܵܝܗܝ ܥܲܡܵܐ ܕܲܡܢܲܟܲܬܼ ܗ̄ܘ̣ܵܐ: </l>
                <l>ܘܥܸܪܩܲܬ݀ ܡܸܪܬܼܵܐ ܡ̣ܢ ܗܲܕܵܡܵܘ̈ܗܝ ܕܲܫܚܝܼܩܝܼܢ ܗ̄ܘ̣ܵܘ܀ </l>
                <l>ܡܲܬܼܠܵܐ ܥ̣ܒܲܕܼ ܗ̄ܘ̣ܵܐ ܡܘܼܫܹܐ ܒܕܲܒ̣ܪܵܐ ܠܥܹܝܢ ܥܸܒ̣ܪܵܝܹ̈ܐ: </l>
                <l>ܘܦܲܫ̣ܩܹܗ ܡܵܪܲܢ ܟܲܕܼ ܡܲܠܸܦ ܗ̄ܘ̣ܵܐ ܒܩܵܠܵܐ ܪܵܡܵܐ܀ </l>
                <l>ܐܲܝܟ̣ ܠܲܡ ܕܐܲܪܝܼܡ̣ ܡܘܼܫܹܐ ܚܸܘܝܵܐ ܒܡܲܕܼܒ݁ܪܵܐ ܠܥܲܡܵܐ: </l>
                <l>ܐܵܦ ܡܸܬ݁ܬ݁ܪܝܼܡ ܐ̄ܢܵܐ ܠܥܵܠܡܵܐ ܟ̱ܠܹܗ ܕܲܢܚܘܼܪܘܼܢ ܒܝܼ܀ </l>
                <l>ܨܲܠܡܵܐ ܪܲܒܵܐ ܕܨܵܪ ܗ̄ܘ̣ܵܐ ܡܘܼܫܹܐ ܒܓ̣ܵܘ ܐܲܫܝܼܡܘܿܢ: </l>
                <l>ܡܸܢܹܗ ܕܡܵܪܲܢ ܝܑܼܠܲܦ ܘܲܚܙܝܼ ܕܕܼܝܼܠܹܗ ܐܝܼܬܼܵܘܗܝ܀ </l>
                <l>ܐܲܝܟ̣ ܕܐܲܪܝܼܡ̣ ܗ̄ܘ̣ܵܐ ܡܘܼܫܹܐ ܚܸܘܝܵܐ ܡܸܬ݁ܬ݁ܪܝܼܡ ܐ̄ܢܵܐ ܠܲܡ: </l>
                <l>ܟܠ ܡ̇ܢ ܕܲܢܟ̣ܝܼܬܼ ܢܹܐܬܹܐ ܢܚܘܼܪ ܒܝܼ ܘܡܸܬܼܐܲܣܸܐ : </l>
                <l>ܒܝܼ܀ </l>
                <l>ܚܸܘܝܵܐ ܪܲܒܵܐ ܢܲܟ̣ܬܵܗ̇ ܠܚܵܘܵܐ ܒܹܝܬܼ ܐܝܼܠܵܢܹ̈ܐ: </l>
                <l>ܘܗܵܐ ܡܸܬ݁ܬ݁ܪܝܼܡ ܐ̄ܢܵܐ ܚܵܝ̇ܪܵܐ ܘܐܸܢ ܚܵܝ̇ܪܵܐ ܒܝܼ ܡܲܐܣܸܐ ܐ̄ܢܵܐ ܠܵܗ̇܀ </l>
                <l>ܫܹܐ̈ܕܹܐ ܢܦܲܠ̣ܘ ܗ̄ܘ̣ܵܘ ܒܥܵܠܡܵܐ ܘܢܲܟ̣ܬܘܼܗܝ ܐܲܝܟ̣ ܚܲܪ̈ܡܵܢܹܐ: </l>
                <l>ܘܙܵܕܹܩ ܕܐܸܬ݁ܬ݁ܪܝܼܡ ܐܲܝܟ̣ ܗܵܘ̇ ܚܸܘܝܵܐ ܕܲܥ̣ܒܲܕܼ ܡܘܼܫܹܐ܀ </l>
                <l>ܠܐܸܡܵܐ ܕܛܘܿܗ̈ܡܹܐ ܓܵܪܣܵܐ ܢܲܟ̣ܬܵܗ̇ ܒܹܝܬܼ ܐܝܼܠܵܢܹ̈ܐ: </l>
                <l>ܘܦܸܪܚܲܬ݀ ܡܸܪܬܹܗ ܒܟ̣ܠܹܗ ܓܸܢܣܵܗ̇ ܠܡܸܬܼܚܲܒܵܠܘܼ܀ </l>
                <l>ܘܡܸܛܠܗܵܢܵܐ ܙܩܝܼܦܵܐ ܐܸܬ݁ܬ݁ܪܝܼܡ ܥܲܠ ܓܵܓ̣ܘܼܠܬܵܐ: </l>
                <l>ܕܲܢܚܘܼܪܘܼܢ ܒܹܗ ܐ̄ܢܵܫܵܐ ܘܢܸܚܘܿܢ ܕܲܩܛܝܼܠܝܼܢ ܗ̄ܘ̣ܵܘ܀ </l>
                <pb ed="http://syriaca.org/bibl/1732" n="58"/>
                <l>ܐܘܿ ܕܲܢܟ̣ܝܼܬܝܼܢ ܡ̣ܢ ܣܵܛܵܢܵܐ ܚܘܼܪܘ ܒܲܡܫܝܼܚܵܐ: </l>
                <l>ܕܥܲܠ ܗܵܝ̇ ܐܸܬ݁ܬܥܪܝܼܡ ܕܲܬܼܚܘܼܪܘܼܢ ܒܹܗ ܘܬܸܬܼܐܲܣܘܿܢ ܒܹܗ܀ </l>
                <l>ܐܘܿ ܕܲܦܪܝܼܚܵܐ ܡܸܪܬܼܵܐ ܟܣܝܼܬܼܵܐ ܒܗܲܕܵܡܲܝ̈ܗܘܿܢ: </l>
                <l>ܒܗܵܕܹܐ ܚܙܵܬܹܗ ܕܲܨܠܝܼܒ̣ ܢܘܼܗܪܵܐ ܡܸܬܼܚܲܠܡܝܼܢ ܐܢ̄ܬ݁ܘܿܢ܀ </l>
                <l>ܐܘܿ ܕܲܩܛܝܼܠܝܼܢ ܡ̣ܢ ܢܘܼ̈ܟ̣ܬܵܬܼܵܐ ܕܫܹܐܕܹ̈ܐ ܒܝܼ̈ܫܹܐ: </l>
                <l>ܬܠܵܘ ܥܲܝܢܲܝ̈ܟ݁ܘܿܢ ܚܘܼܪܘ ܘܐܸܬܼܐܲܣܵܘ ܐܸܢ ܨܵܒܹ̇ܝܢ ܐܢ̄ܬ݁ܘܿܢ܀ </l>
                <l>ܐܘܿ ܕܲܢܟ̣ܝܼܬܼܵܐ ܠܥܵܘܼܠܵܐ ܢܲܦ̮ܫܹܗ ܠܵܐ ܬܸܬܼܦܲܠܲܓ̣: </l>
                <l>ܚܘܼܪ ܒܲܙܩܝܼܦܵܐ ܘܗܘ݀ ܡܲܚܠܸܡ ܠܵܗ̇ ܩܲܠܝܼܠܵܐܝܼܬܼ܀ </l>
                <l>ܚܛܵܗܹ̈ܐ ܢܲܥܓܘܼܟ̣ ܐܲܝܟ̣ ܢܘܼ̈ܟ̣ܬܵܬܼܵܐ ܕܲܚ̈ܘܵܘܵܬܼܵܐ: </l>
                <l>ܘܐܸܢ ܒܲܩܛܝܼܠܵܐ ܠܵܐ ܚܵܐܲܪ ܐܲܢ̄ܬ݁ ܠܵܐ ܡܸܬܼܚܲܠܡܲܬ݁܀ </l>
                <l>ܐܲܝܟ̣ ܕܐܲܪܝܼܡ ܗ̄ܘ̣ܵܐ ܡܘܼܫܹܐ ܚܸܘܝܵܐ ܐܸܬ݁ܬ݁ܪܝܼܡ ܡܵܪܵܟ̣: </l>
                <l>ܚܘܼܪ ܒܹܗ ܓܲܒ̣ܪܵܐ ܘܥܵܪܩܵܐ ܡܚܘܿܬܼܵܐ ܕܲܡܫܝܼܡܵܐ ܠܵܟ̣܀ </l>
                <l>ܗܵܐ ܬܠܸܐ ܘܩܵܐܹ̇ܡ ܕܲܢܚܘܼܪܘܼܢ ܒܹܗ ܟܠ ܕܲܢܟ̣ܝܼܬܼܝܼܢ: </l>
                <l>ܘܒܹܗ ܢܸܬܼܐܲܣܘܿܢ ܕܲܡܠܸܐ ܚܢܵܢܵܐ ܠܲܡ̈ܡܲܚܲܝܵܐ܀ </l>
                <l>ܐܘܿ ܚܲܛܵܝܹ̈ܐ ܗܵܐ ܠܟ̣ܘܿܢ ܚܵܐܲܪ ܕܲܬܼܚܘܼܪܘܼܢ ܒܹܗ: </l>
                <l>ܕܐܝܼܬܼ ܒܲܚܙܵܬܹܗ ܣܲܡܵܐ ܕܡܲܚܠܸܡ ܟܠ ܫܘܼ̈ܡܵܬܼܵܐ܀ </l>
                <l>ܬܠܸܐ ܐܲܝܟ̣ ܢܝܼܫܵܐ ܡܸܨܥܲܬܼ ܥܵܠܡܵܐ ܕܢܸܬܼܒܲܩܸܐ ܒܹܗ: </l>
                <l>ܘܢܸܥܦܸܐ ܡܸܢܹܗ ܚܢܵܢܵܐ ܕܚܵܐܹ̇ܢ ܠܲܕܼܚܵܐܲܪ ܒܹܗ ܚܙܵܬܹܗ ܥܒ̣ܝܼܕܼܵܐ ܐܲܝܟ̣ ܐܵܣܝܼܬܼܵܐ
                    ܠܲܡ̈ܡܲܚܲܝܵܐ: </l>
                <l>ܘܒܹܗ ܡܸܬܼܚܲܠܡܝܼܢ ܟܹܐܒܹ̈ܐ ܕܢܲܦ̮ܫܵܐ ܕܠܵܐ ܣܲܡ̈ܡܵܢܹܐ܀ </l>
                <l>ܥܲܠ ܗܵܝ̇ ܐܸܬ݁ܬ݁ܪܝܼܡ ܥܲܠ ܓܵܓ̣ܘܼܠܬܵܐ ܕܲܬܼܚܘܼܘܼܢ ܒܹܗ: </l>
                <l>ܘܲܢܐܲܣܹܝܟ̣ܘܿܢ ܡ̣ܢ ܡܲܚ̈ܘܵܬܼܵܐ ܕܲܒ̣ܠܝܼܥܝܼܢ ܐܢ̄ܬ݁ܘܿܢ܀ </l>
                <pb ed="http://syriaca.org/bibl/1732" n="59"/>
                <l>ܐܲܝܟ̣ ܠܲܡ ܕܐܲܪܝܼܡ̣ ܡܘܼܫܹܐ ܚܸܘܝܵܐ ܘܵܠܹ̇ܐ ܕܐܸܬ݁ܬ݁ܝܼܡ: </l>
                <l>ܓܲܠܝܵܐ ܗ̄ܝܼ ܗܵܕܹܐ ܠܐܲܝܢܵܐ ܕܲܣܢܝܼܩ ܥܲܠ ܚܘܼܠܡܵܢܵܐ܀ </l>
                <l>ܡ̇ܢ ܕܲܢܟ̣ܝܼܬܼ ܗ̄ܘ̣ܵܐ ܠܚܸܘܝܵܐ ܓܲܠܝܵܐ ܒܗܵܘ̇ ܚܵܐܲܪ ܗ̄ܘ̣ܵܐ: </l>
                <l>ܘܐܲܝܢܵܐ ܕܕܲܒ̣ܨܹܗ ܓܵܪܣܵܐ ܟܲܣܝܵܐ ܠܗܵܢܵܐ ܢܸܚܙܸܐ܀ </l>
                <l>ܗܵܘ̇ ܡܲܥܪܸܩ ܗ̄ܘ̣ܵܐ ܡܸܪܬܼܵܐ ܓܠܝܼܬܼܵܐ ܡ̣ܢ ܗܲܕܵܡܹ̈ܐ: </l>
                <l>ܘܗܵܢܵܐ ܚܛܝܼܬܼܵܐ ܟܣܝܼܬܼܵܐ ܪܵܕܹܦ̇ ܡ̣ܢ ܚܘܼ̈ܫܵܒܹܐ܀ </l>
                <l>ܒܚܸܘܝܹܗ ܕܡܘܼܫܹܐ ܦܲܓ̣ܪܹܗ ܕܡܵܪܲܢ ܡܸܬܼܢܲܨܲܪ ܗ̄ܘ̣ܵܐ: </l>
                <l>ܕܒܹܗ ܡܸܬܼܐܲܣܹܝܢ ܟܠܗܘܿܢ ܦܲܓ̣ܪܹ̈ܐ ܕܲܟ̈ܟܲܚܲܝܵܐ܀ </l>
                <l>ܣܛܲܪ ܡ̣ܢ ܡܸܪܬܼܵܐ ܕܵܡܹ̇ܐ ܗ̄ܘ̣ܵܐ ܗܵܘ̇ ܠܲܚ̈ܘܵܘܵܬܼܵܐ: </l>
                <l>ܗܵܕܲܐ ܗ̄ܝܼ ܕܲܒ̣ܪܵܐ ܕܲܒ̣ܟ̣ܠ ܡܸܕܸܡ ܐܸܬ݁ܕܲܡܝܼ ܠܲܢ܀ </l>
                <l>ܣܛܲܪ ܡ̣ܢ ܚܛܝܼܬܼܵܐ ܠܲܢ ܐܸܬ݁ܕܲܡܝܼ ܗܵܘ̇ ܨܵܐܲܪ ܟܠ: </l>
                <l>ܘܒܹܗ ܐܲܣ̣ܝܼ ܠܲܢ ܕܐܸܠܵܐ ܐܸܢ ܒܹܗ ܚܲܝܹ̈ܐ ܠܵܐ ܐܝܼܬܼ܀ </l>
                <l>ܠܵܐ ܒܗܵܘ̇ ܚܸܘܝܵܐ ܐܝܼܬܼ ܗ̄ܘ̣ܵܐ ܡܸܪܬܼܵܐ ܕܲܚ̈ܘܵܘܵܬܼܵܐ: </l>
                <l>ܐܵܦܠܵܐ ܚܛܝܼܬܼܵܐ ܒܦܲܓ̣ܪܹܗ ܕܡܵܪܲܢ ܕܐܸܬܼܬ݁ܕܲܡܝܼ ܠܲܢ܀ </l>
                <l>ܒܫܲܪܒܵܐ ܕܡܸܪܬܼܵܐ ܚܸܘܝܹܗ ܕܡܘܼܫܹܐ ܐܲܝܟ̣ ܚܲܠܝܵܐ ܗ̄ܘ̣ܵܐ: </l>
                <l>ܘܐܲܝܟ̣ ܕܲܒ̣ܐ̄ܪܵܙܵܐ ܙܟ̣ܵܐ ܗ̄ܘ̣ܵܐ ܠܡܸܪܬܼܵܐ ܕܲܚ̈ܘܵܘܵܬܼܵܐ܀ </l>
                <l>ܘܲܕܼܠܵܐ ܚܛܝܼܬܼܵܐ ܗ̄ܘ̣ ܦܲܓ̣ܪܹܗ ܕܡܵܪܲܢ ܐܲܝܟ̣ ܡܵܐ ܕܲܟ̣ܬܼܝܼܒ̣: </l>
                <l>ܘܡܸܛܠ ܗܵܢܵܐ ܒܹܗ ܡܸܬܼܐܲܣܹܝܢ ܟܠ ܚܲܛܵܝܹ̈ܐ܀ </l>
                <l>ܐܘܿ ܠܗܵܘ̇ ܚܸܘܝܵܐ ܟܡܵܐ ܕܵܡܹ̇ܐ ܗ̄ܘ̣ܵܐ ܠܲܚ̈ܘܵܘܵܬܼܵܐ: </l>
                <l>ܠܵܐ ܕܹܝܢ ܕܵܡܹ̇ܐ ܕܠܵܐ ܡܲܪܝܼܪ ܗ̄ܘ̣ܵܐ ܘܠܵܐ ܕܵܒܹ̇ܨ ܗ̄ܘ̣ܵܐ܀ </l>
                <l>ܐܘܿ ܠܹܗ ܠܲܒ̣ܪܵܐ ܕܲܒ̣ܟ̣ܠ ܡܸܕܸܡ ܐܸܬ݁ܕܲܡܝܼ ܠܲܢ: </l>
                <l>ܣܛܲܪ ܡ̣ܢ ܚܛܝܼܬܼܵܐ ܐܲܟ̣ܡܵܐ ܕܦܵܘܠܘܿܣ ܓܲܒ̣ܝܵܐ ܡܲܟ̣ܬܸܒ̣܀ </l>
                <pb ed="http://syriaca.org/bibl/1732" n="60"/>
                <l>ܟܠܗܘܿܢ ܐ̄ܪ̈ܵܙܹܐ ܕܢܲܚ̣ܘ ܒܲܙܩܝܼܦܵܐ ܢܲܗܝܼܪܵܐܝܼܬܼ: </l>
                <l>ܘܒܹܗ ܐܸܫܬܲܡܠܝܼܘ ܟܠܗܘܿܢ ܛܘܼ̈ܦ̮ܣܹܐ ܫܲܪܝܼܪܵܐܝܼܬܼ܀ </l>
                <l>ܩܵܡ̣ ܒܲܒ̣ܪܝܼܬܼܵܐ ܐܲܝܟ̣ ܗܵܘ̇ ܚܸܘܝܵܐ ܒܓ̣ܵܘ ܡܲܫܪܝܼܬܼܵܐ: </l>
                <l>ܕܲܢܚܘܼܪܘܼܢ ܒܹܗ ܘܒܹܗ ܢܸܬܼܚܲܠܡܘܼܢ ܟܠ ܕܐܸܬܼܡܲܚܘܼ :܀ </l>
                <l>ܐܘܿ ܠܹܟ̣ܝ ܢܲܦ̮ܫܵܐ ܕܢܲܟ̣ܬܵܗ̇ ܚܸܘܝܵܐ ܚܘܼܪܝ ܒܲܙܩܝܼܦܵܐ: </l>
                <l>ܘܒܹܗ ܡܸܬܼܚܲܠܡܵܐ ܡܚܘܿܬܼܵܐ ܟܣܝܼܬܼܵܐ ܕܲܡܫܝܼܡܵܐ ܠܹܟ̣ܝ܀ </l>
                <l>ܚܛܵܗܵܐ ܕܲܒ̣ܨܹܟ̣ܝ ܗܵܐ ܣܲܡ ܚܲܝܹ̈ܐ ܡ̣ܢ ܓܵܓ̣ܘܿܠܬܵܐ: </l>
                <l>ܣܝܼܡ ܠܲܡܚܘܿܬܼܵܐ ܘܒܹܗ ܡܸܬܼܚܲܠܡܵܐ ܫܲܪܝܼܪܵܐܝܼܬܼ܀ </l>
                <l>ܘܐܸܢ ܒܲܕܼܡܘܼܬܹܗ ܕܚܸܘܝܵܐ ܢܦܹܐܫܵܐ ܠܲܕܼܚܵܐܲܪ ܗ̄ܘ̣ܵܐ: </l>
                <l>ܨܲܠܡܹܗ ܕܲܒ̣ܪܵܐ ܟܡܵܐ ܟܲܝ ܢܲܐܣܸܐ ܠܲܕܼܚܵܙܹ̇ܐ ܠܹܗ܀ </l>
                <l>ܐܸܬܼܢܸܐ ܐܸܢܹܝܢ ܗܸܢܹܝܢ ܗܵܠܹܝܢ ܕܐܸܬܼܡܲܠܲܠ ܒܝܼ: </l>
                <l>ܕܬܼܘܼܒ̣ ܢܸܬܼܢܲܗܲܪ ܐ̄ܪܵܙܹܗ ܕܚܸܘܝܵܐ ܩܕܼܵܡ ܫܵܡ̈ܘܿܥܹܐ܀ </l>
                <l>ܥܠܹܝܗ̇ ܕܬܲܫܥܝܼܬܼܵܐ ܐܲܗܦܸܟ̣ ܡܸܠܲܬܼܝ ܦܵܪܘܿܫܵܐܝܼܬܼ: </l>
                <l>ܕܢܵܗ̇ܪܵܐ ܗ̄ܝܼ ܡܸܠܬܼܵܐ ܡܵܐ ܕܡܸܬܼܬ݁ܬܲܢܝܵܐ ܡ̣ܢ ܐܵܡܘܿܪܵܐ܀ </l>
                <l>ܐܸܥܘܿܦ ܩܵܠܲܝ̈ ܥܲܠ ܗܵܘ̇ ܚܸܘܝܵܐ ܕܐܲܪܝܼܡ ܡܘܼܫܹܐ: </l>
                <l>ܕܲܟ̣ܡܵܐ ܕܡܸܬ݁ܬ݁ܢܸܐ ܫܲܪܒܵܐ ܙܩܝܼܦܵܐ ܡܸܬܼܢܲܨܲܚ ܒܹܗ܀ </l>
                <l>ܡܵܐ ܕܕܼܵܒܹ̇ܨ ܗ̄ܘ̣ܵܐ ܠܐ̄ܢܵܫ ܚܲܪܡܵܢܵܐ ܒܹܝܬܼ ܥܸܒ̣ܪܵܝܹ̈ܐ: </l>
                <l>ܐܸܢ ܫܵܐܹ̇ܛ ܗ̄ܘ̣ܵܐ ܠܚܸܘܝܹܗ ܕܡܘܼܫܹܐ ܘܠܵܐ ܚܵܐܲܪ ܒܹܗ܀ </l>
                <l>ܩ̇ܛܹ̇ܠ ܗ̄ܘ̣ܵܐ ܠܹܗ ܚܲܝܠܵܐ ܕܡܸܪܬܼܵܐ ܥܲܠ ܕܐܲܗܡ̣ܝܼ ܗ̄ܘ̣ܵܐ: </l>
                <l>ܘܠܵܐ ܗܲܝܡܸܢ ܗ̄ܘ̣ܵܐ ܕܲܠܒܹܝܬܼ ܓܵܘܣܵܐ ܕܚܸܘܝܵܐ ܢܸܪܗܲܛ܀ </l>
                <l>ܐܝܼܬܼ ܗ̄ܘ̣ܵܐ ܕܫ̣ܵܛܹܗ ܘܡܝܼܬܼ ܒܲܡܚܘܿܬܹܗ ܘܠܵܐ ܐܸܬܼܐܲܣܝܼ: </l>
                <pb ed="http://syriaca.org/bibl/1732" n="61"/>
                <l>ܘܐܝܼܬܼ ܗ̄ܘ̣ܵܐ ܕܗܲܝܡܸܢ ܘܲܩ̣ܪܸܒ̣ ܚܵܪ ܒܹܗ ܘܲܛ̣ܥܵܐ ܟܹܐܒܹܗ܀ </l>
                <l>ܗܵܘ̇ ܕܲܕܒ̣ܝܼܨ ܗ̄ܘ̣ܵܐ ܕܚܹܐܪܘܼܬܹܗ ܗ̄ܘ̣ܵܬܼ ܡܵܢܵܐ ܢܸܥܒܸ݁ܕܼ: </l>
                <l>ܦܫܝܼܩ ܗ̄ܘ̣ܵܐ ܠܹܗ ܓܹܝܪ ܘܲܕܼܢܸܚܘܼܪ ܗ̄ܘ̣ܵܐ ܘܲܕܼܠܵܐ ܢܸܚܘܼܪ܀ </l>
                <l>ܚܙܵܬܼܵܐ ܕܡܲܓܵܢ ܘܐܲܓ̣ܪܵܐ ܡܘܼܫܹܐ ܠܵܐ ܬܵܒܲܥ̇ ܗ̄ܘ̣ܵܐ: </l>
                <l>ܚܸܘܝܵܐ ܩܵܐܹ̇ܡ ܘܐܲܝܢܵܐ ܕܚ̣ܵܪ ܒܹܗ ܥ̣ܒܲܪ ܐܘܼܠܨܵܢܹܗ܀ </l>
                <l>ܕܨܸܒ̣ܝܵܢܹܗ ܗ̄ܘ̣ܵܬܼ ܕܗܵܘ̇ ܕܲܢܟ̣ܝܼܬܼ ܗ̄ܘ̣ܵܐ ܕܡܵܢܵܐ ܢܸܥܒܸ݁ܕܼ: </l>
                <l>ܕܚ̣ܵܪ ܐܸܬܼܐܲܣܝܼ ܘܲܕܼܠܵܐ ܚ̣ܵܪ ܒܹܗ ܡܝܼܬܼ ܒܲܡܚܘܿܬܹܗ܀ </l>
                <l>ܗܲܝܡܵܢܘܼܬܼܵܐ ܢܸܨܚܲܬ݀ ܬܲܡܵܢ ܒܲܡ̈ܡܲܚܲܝܵܐ: </l>
                <l>ܕܐܲܝܢܵܐ ܕܗܲܝܡܸܢ ܘܲܚ̣ܙܵܐ ܠܚܸܘܝܵܐ ܚܝܼܵܐ ܒܲܚܙܵܬܹܗ܀ </l>
                <l>ܘܲܕܼܠܵܐ ܗܲܝܡܸܢ ܡܸܪܬܼܵܐ ܩܛܲܠܬܹܗ ܕܲܚ̈ܘܵܘܵܬܼܵܐ: </l>
                <l>ܘܠܵܐ ܐܸܬܼܐܲܣܝܼ ܕܠܵܐ ܨܒ̣ܵܐ ܕܲܢܚܘܼܪ ܐܲܝܟ̣ ܕܐܸܬܼܦܲܩܲܕܼ܀ </l>
                <l>ܘܗܵܪܟܵܐ ܟܹܐܡܲܬܼ ܗܲܝܡܵܢܘܼܬܼܵܐ ܡܲܐܣܝܵܐ ܫܘܼܚ̈ܢܹܐ: </l>
                <l>ܘܲܒ̣ܨܸܒ̣ܝܵܢܹܗ ܕܗܵܘ̇ ܕܲܡܡܲܚܲܝ ܣܝܼܡ ܚܘܼܠܡܵܢܹܗ܀ </l>
                <l>ܙܩܝܼܦܵܐ ܦܫܝܼܛ ܗ̄ܘ̣ܵܐ ܘܐܲܓ̣ܪܵܐ ܡܸܡܬܼܘܿܡ ܠܵܐ ܬܵܒܲܥ ܠܵܟ̣: </l>
                <l>ܘܐܸܢ ܬܚܘܼܪ ܒܹܗ ܡܲܓܵܢ ܡܲܠܚܸܡ ܘܲܡܐܲܣܸܐ : </l>
                <l>ܠܵܟ̣܀ </l>
                <l>ܗܵܐ ܚܘܵܘ̈ܵܬܼܵܐ ܥ̣ܒܲܕܼ ܣܵܛܵܢܵܐ ܒܥܵܠܡܵܐ ܟ̱ܠܹܗ: </l>
                <l>ܐܘܿ ܕܐܸܬܼܢܲܟܲܬܼܘ ܚܘܼܪܘ ܒܲܙܩܝܼܦܵܐ ܕܗܘ݀ ܢܲܐܣܹܝܟ̣ܘܿܢ܀ </l>
                <l>ܠܵܐ ܐ̄ܢܵܫ ܢܫܘܼܛ ܚܙܵܬܼܵܐ ܕܓܲܠܝܵܐ ܩܕܼܵܡ ܣܲܓ݁ܝܼ̈ܐܹܐ: </l>
                <l>ܕܐܸܢ ܫܵܐܹ̇ܛ ܠܵܗ̇ ܒܡܸܪܬܹܗ ܕܚܸܘܝܵܐ ܪܲܒܵܐ ܡܵܐܹ̇ܬܼ܀ </l>
                <l>ܙܩܝܼܦܵܐ ܡܸܡܬܼܘܿܡ ܠܐ̄ܢܵܫ ܠܵܐ ܥܵܨܹ̇ܐ ܢܹܐܬܹܐ ܨܹܐܕܼܵܘܗܝ: </l>
                <l>ܐܲܝܢܵܐ ܕܒ̣ܵܥܹ̇ܐ ܕܢܸܬܼܐܲܣܸܐ ܒܹܗ ܡ̣ܢ ܕܝܼܠܹܗ ܗ̄ܝܼ܀ </l>
                <pb ed="http://syriaca.org/bibl/1732" n="62"/>
                <l>ܘܲܠܚܲܛܵܝܵܐ ܐܝܼܬܼ ܚܹܐܪܘܼܬܼܵܐ ܘܫܲܠܝܼܛ ܗ̄ܘ̣ܵܐ ܠܹܗ: </l>
                <l>ܕܲܒ̣ܨܸܒ̣ܝܵܢܹܗ ܢܲܐܣܸܐ ܟܹܐܒܹܗ ܕܠܵܐ ܡܸܨܥܵܝܹ̈ܐ܀ </l>
                <l>ܗܵܐ ܐܝܼܬܼ ܗ̄ܘ̣ ܠܹܗ ܩܕܼܵܡܵܘܗܝ ܐܵܬ݀ܵܐ ܡܲܐܣܝܵܢܝܼܬܼܵܐ: </l>
                <l>ܕܐܸܢ ܚܵܐܲܪ ܒܵܗ̇ ܡܸܬܼܐܲܣܸܐ ܒܵܗ̇ ܫܲܪܝܪܪܵܐܝܼܬܼ܀ </l>
                <l>ܚܛܝܼܬܼܵܐ ܕܦܲܓ̣ܪܵܐ ܒܦܲܓ̣ܪܹܗ ܕܲܒ̣ܪܵܐ ܡܵܝ̇ܬܵܐ ܡ̣ܢ ܟܠ: </l>
                <l>ܒܗܵܢܵܐ ܕܠܵܐ ܚܛ̣ܵܐ ܗܵܠܹܝܢ ܕܲܚܛ̣ܵܘ ܗܵܐ ܡܸܬܼܐܲܣܹܝܢ܀ </l>
                <l>ܐܲܝܟ̣ ܕܲܙܟ̣ܵܐ ܗ̄ܘ̣ܵܐ ܚܸܘܝܵܐ ܒܚܘܿܪܝܼܒ̣ ܠܲܚ̈ܘܵܘܵܬܼܵܐ: </l>
                <l>ܡܲܐܣܸܐ ܒܫܲܝܢܵܐ ܦܲܓ̣ܪܵܐ ܠܦܲܓ̣ܪܹ̈ܐ ܕܡܸܬ݁ܛܲܦܹܝܢ ܒܹܗ܀ </l>
                <l>ܒܗܵܘ̇ ܚܲܪܡܵܢܵܐ ܕܸܥܟܲܬ݀ ܡܸܪܬܼܵܐ ܕܲܚ̈ܘܵܘܵܬܼܵܐ: </l>
                <l>ܘܲܒ̣ܗܵܢ ܦܲܓ̣ܪܵܐ ܚܛܝܼܬܼܵܐ ܕܦܲܓ̣ܪܹ̈ܐ ܛܵܠ̇ܩܵܐ ܠܲܓ̣ܡܵܪ܀ </l>
                <l>ܫܚܝܼܡܵܐ ܚܙܵܬܹܗ ܐܵܣܝܼܘܼܬܹܗ ܕܹܝܢ ܣܲܓ݁ܝܼ ܪܲܒܵܐ: </l>
                <l>ܨܝܼܪ ܒܹܗ ܡܵܘܬܵܐ ܘܢܵܒ̣ܥ̇ܝܼܢ ܡܸܢܹܗ ܚܲܝܹ̈ܐ ܟܠܝܘܿܡ܀ </l>
                <l>ܙܩܝܼܦܵܐ ܒܚܸܙܘܹܗ ܡܵܘܬܵܐ ܡܲܟ̣ܪܸܙ ܠܲܕܼܚܵܙܹ̇ܐ ܠܹܗ: </l>
                <l>ܠܲܒ̣ܨܵܬܹܗ ܓܹܝܪ ܚܲܝܹ̈ܐ ܝܵܗܹ̇ܒ̣ ܠܲܕܼܚܵܐܲܪ ܒܹܗ܀ </l>
                <l>ܐܵܦ ܗܘ݀ ܚܸܘܝܵܐ ܡܙܝܼܥ ܗ̄ܘ̣ܵܐ ܒܚܸܙܘܹܗ ܠܐܲܝܢܵܐ ܕܲܕܼܒܲܨ̣: </l>
                <l>ܫܡܹܗ ܘܲܚܙܵܬܹܗ ܡܣܲܪܕܵܐ ܗ̄ܘ̣ܵܬܼ ܠܹܗ ܠܗܵܘ̇ ܕܐܸܬܼܡܲܚܝܼ܀ </l>
                <l>ܘܡܵܐ ܕܐܲܡ̣ܣܲܪ : </l>
                <l>ܗ̄ܘ̣ܵܐ ܘܚ̣ܵܪ ܒܹܗ ܡܸܚܕܼܵܐ ܫܲܢ̣ܝܼ ܟܹܐܒܹܗ: </l>
                <l>ܕܠܵܘ ܐܲܝܟ̣ ܚܸܙܘܹܗ ܫܚܝܼܡ ܗ̄ܘ̣ܵܐ ܚܲܝܠܹܗ ܠܲܕܼܚܵܐܲܪ ܒܹܗ܀ </l>
                <l>ܘܲܟ̣ܒܲܪ ܕܵܚܹ̇ܠ ܐܵܘ ܙܲܐܲܥ̇ ܗ̄ܘ̣ܵܐ ܐܲܝܢܵܐ ܕܲܢܟ̣ܝܼܬܼ: </l>
                <l>ܟܲܕܼ ܐܵܡ̇ܪܝܼܢ ܠܹܗ ܬܵܐ ܚܙܝܼ ܠܚܸܘܝܵܐ ܘܡܸܬܼܐܲܣܸܐ ܐܲܢ̄ܬ݁܀ </l>
                <l>ܘܐܵܦ ܐܲܡܲܪ ܗ̄ܘ̣ܵܐ ܕܚܸܘܝܵܐ ܩܲܛܠܲܢܝ ܘܲܠܡܵܢܵܐ ܟܲܝ: </l>
                <pb ed="http://syriaca.org/bibl/1732" n="63"/>
                <l>ܐܵܚܙܸܐ ܠܚܸܘܝܵܐ ܕܐܵܦ ܒܲܚܙܵܬܹܗ ܡܸܣܬܲܪܲܕܼ ܐ̄ܢܵܐ܀ </l>
                <l>ܠܡܵܢ ܐܹܚܘܼܪ ܒܹܗ ܕܗܵܐ ܒܲܡܚܘܿܬܹܗ ܡܸܫܬܲܢܲܩ ܐ̄ܢܵܐ: </l>
                <l>ܣܢܸܐ ܥܠܲܝ ܚܸܙܘܹܗ ܢܹܐܙܲܠ ܠܹܗ ܡܹܢܝ ܟܲܕܘ ܩܲܛܠܲܢܝ܀ </l>
                <l>ܡܵܢ ܡܵܘܬܲܪ ܠܝܼ ܕܠܵܐ ܛܥܝܼܢ ܣܲܡܵܐ ܕܢܲܐܣܸܐ ܠܲܡܚܘܿܬܼܝ: </l>
                <l>ܘܠܵܐ ܥܸܩܵܪܵܐ ܐܹܣܝܼܡ ܥܲܠ ܟܹܐܒ̣ܝ ܘܐܸܬܼܥܲܕܲܪ ܒܹܗ܀ </l>
                <l>ܕܚܝܼܠܵܐ ܚܙܵܬܹܗ ܘܐܸܢ ܐܹܚܘܿܪ ܒܹܗ ܟܹܐܒ̣ܵܐ ܡܵܘܣܸܦ: </l>
                <l>ܥܘܼܗܕܵܢܵܗ̇ ܗ̄ܘ̣ ܕܲܡܚܘܿܬܼܝ ܚܸܘܝܵܐ ܒܟ̣ܠ ܐܸܣܟܹܡ̈ܝܼܢ܀ </l>
                <l>ܐܵܦ ܠܲܙܩܝܼܦܵܐ ܗܵܕܹܐ ܓܵܕܼܫܲܬ݀ ܡ̣ܢ ܣܲܓܝܼ̈ܐܹܐ: </l>
                <l>ܘܥܵܪܩܝܼܢ ܡܸܢܹܗ ܕܠܵܐ ܝܵܕܼܥ̇ܝܼܢ ܠܹܗ ܚܲܝܠܹܗ ܡܵܢܵܐ ܗ̄ܘ̣܀ </l>
                <l>ܡܵܘܬܵܐ ܨܝܼܪ ܒܹܗ ܘܲܠܩܲܪ̈ܝܼܒ̣ܵܘܗܝ ܚܲܝܹ̈ܐ ܡܲܦܪܲܥ: </l>
                <l>ܩܸܛܠܵܐ ܡܲܟ̣ܪܸܙ ܘܲܠܝܵܕܼܘܿܥܹ̈ܐ ܡܠܸܐ ܢܘܼܚܵܡܵܐ܀ </l>
                <l>ܠܵܐ ܪܵܚܹ̇ܡ ܠܹܗ ܚܲܢܦܵܐ ܣܲܟܟܠܵܐ ܕܣܵܢܹ̇ܐ ܚܲܝܵܘ̈ܗܝ: </l>
                <l>ܠܲܫܡܹܗ ܣܵܢܹ̇ܐ ܘܡܲܢ̣ܘܼ ܡܦܝܼܣ ܠܹܗ ܕܢܹܐܬܹܐ ܨܹܐܕܼܵܘܗܝ܀ </l>
                <l>ܡܵܐ ܕܲܩܪܵܬܹܗ ܥܹܕܬܵܐ ܠܚܲܢܦܵܐ ܕܢܹܐܬܹܐ ܢܸܚܸܐ: </l>
                <l>ܚ̣ܙܵܐ ܒܵܗ̇ ܙܩܝܼܦܵܐ ܐܵܬ݀ܵܐ ܕܡܵܘܬܵܐ ܥܪܲܩ̣ ܠܹܗ ܡܵܢܵܗ̇܀ </l>
                <l>ܡܵܐ ܕܐܲܦܝܼܣܬܹܗ ܕܢܹܐܬܸܐ ܠܚܲܝܹ̈ܐ ܕܲܫܟ̣ܝܼܚܝܼܢ ܒܵܗ̇: </l>
                <l>ܐܲܕܸܝܩ̣ ܘܲܚ̣ܙܵܐ ܫܠܲܕܵܐ ܒܓ̣ܵܘܵܗ̇ ܐܸܣܬܲܪܲܕܼ ܠܹܗ܀ </l>
                <l>ܡܵܐ ܕܐܸܡܪܲܬ݀ ܠܹܗ ܕܐܸܢ ܬܹܐܬܸܐ ܠܝܼ ܠܡܵܘܬܵܐ ܬܸܙܟܸܐ: </l>
                <l>ܥܲܠ̣ ܐܸܫܟܲܚ̣ ܒܵܗ̇ ܓܲܒ̣ܪܵܐ ܩܛܝܼܠܵܐ ܐܸܬܼܦܲܠܲܓ̣ ܠܹܗ܀ </l>
                <l>ܐܲܟ̣ܡܵܐ : </l>
                <l>ܕܗܵܠܹܝܢ ܐܵܡܲܪ ܚܲܢܦܵܐ ܠܘܼܩܒܲܠ ܥܹܕܬܵܐ: </l>
                <l>ܠܡܵܘܬܵܐ ܡܙܵܥ ܐ̄ܢܵܐ ܘܐܵܬ݀ܵܐ ܕܡܵܘܬܵܐ ܗܵܐ ܣܝܼܡܵܐ ܒܹܟ̣ܝ܀ </l>
                <pb ed="http://syriaca.org/bibl/1732" n="64"/>
                <l>ܫܠܲܕܵܐ ܚܙܹ̇ܝܬܼ ܒܹܟ̣ܝ ܘܠܝܼ ܕܲܩܛܝܼܠ ܐ̄ܢܵܐ ܡ̇ܢ ܡܲܐܣܸܐ ܠܝܼ: </l>
                <l>ܐܸܚܸܐ ܣܢܝܼܩ ܗ̄ܘܹ̇ܝܬܼ ܘܨܲܠܡܵܐ ܕܡܝܼܬܼܵܐ ܗܵܐ ܢܵܨܲܚ ܒܹܟ̣ܝ܀ </l>
                <l>ܠܚܲܝܹ̈ܐ ܩܪܲܝܬ݁ܝܼܢܝ ܘܐܲܝܟܲܢ ܡܝܼܬܼܵܐ ܡܨܸܐ ܡܲܚܸܐ ܠܝܼ: </l>
                <l>ܡܵܘܬܵܐ ܩܲܛܠܲܢܝ ܘܬܼܘܼܒ̣ ܨܹܝܕܼ ܡܵܘܬܵܐ ܠܡܵܢ ܐܵܬܹ̇ܐ ܐ̄ܢܵܐ܀ </l>
                <l>ܥܨܵܒܹ̈ܐ ܠܲܡܚܘܿܬܼܝ ܣܸܒܼ̇ܪܹܬܼ ܕܐܝܼܬܼ ܒܹܟ̣ܝ ܐܲܝܟ̣ ܕܐܲܣܒܲܪܬܝܼܢܝ: </l>
                <l>ܘܗܵܐ ܚܵܘܝܼܬܝܼܢܝ ܓܲܒ̣ܪܵܐ ܩܛܝܼܠܵܐ ܕܲܒ̣ܠܝܼܥ ܐܲܟ̣ܘܵܬܼܝ: </l>
                <l>ܡܵܘܬܵܐ ܐܵܬ݀ܵܐ ܗ̄ܘ̣ ܡܣܲܪܕܵܢܝܼܬܼܵܐ ܕܲܡܙܝܼܥܵܐ ܠܝܼ: </l>
                <l>ܘܐܸܢ ܬܘܼܒ̣ ܡܵܘܬܵܐ ܚܵܙܹ̇ܐ ܐ̄ܢܵܐ ܒܹܟ̣ܝ ܠܡܵܢ ܐܹܬܸܐ ܠܹܟ̣ܝ܀ </l>
                <l>ܚܵܙܹ̇ܐ ܚܲܢܦܵܐ ܙܩܝܼܦܵܐ ܘܙܵܐܲܥ̇ ܟܲܕܼ ܠܵܐ ܝܵܕܲܥ̇: </l>
                <l>ܕܐܲܝܢܵܐ ܚܲܝܠܵܐ ܢܵܒܲܥ̇ ܡܸܢܹܗ ܠܲܕܼܩܵܪܹܒ̣ ܠܹܗ܀ </l>
                <l>ܐܲܝܟ̣ ܕܲܡܙܝܼܥ ܗ̄ܘ̣ܵܐ ܚܵܘܝܹܗ ܕܡܘܼܫܹܐ ܠܐܲܝܢܵܐ ܕܲܢܕܼܝܼܬܼ: </l>
                <l>ܡܙܝܼܥ ܒܲܚܙܵܬܹܗ ܙܩܝܼܦܵܐ ܕܡܵܘܬܵܐ ܠܐܲܝܢܵܐ ܕܲܚܢܸܦ܀ </l>
                <l>ܗܵܘ̇ ܥܸܒ̣ܪܵܝܵܐ ܕܕܲܒ̣ܨܹܗ ܚܸܘܝܵܐ ܒܚܸܘܝܵܐ ܐ̄ܚܪܹܢܵܐ: </l>
                <l>ܬܵܒܼ̇ܥܝܼܢ ܗ̄ܘ̣ܵܘ ܠܹܗ ܕܢܹܐܬܸܐ ܢܚܘܼܪ ܘܟܸܢ ܡܸܬܼܐܲܣܸܐ܀ </l>
                <l>ܐܲܝܟ̣ ܕܲܠܚܲܢܦܵܐ ܕܩܲܛܠܹܗ ܡܵܘܬܵܐ ܘܐܵܬܹ̇ܐ ܠܥܹܕܬܵܐ:܀ </l>
                <l>ܘܡܲܦܩܵܐ ܣܵܝ̇ܡܵܐ ܩܕܼܵܡܵܘܗܝ ܐܵܬ݀ܵܐ ܕܟ̣ܠܵܗ̇ ܡܵܘܬܵܐ ܗ̄ܝܼ܀ </l>
                <l>ܠܥܸܒ̣ܪܵܝܵܐ ܕܹܝܢ ܡܵܐ ܕܲܕܼܒܲܨ ܗ̄ܘ̣ܵܐ ܘܡܸܬܼܒܵܘܪܲܪ ܗ̄ܘ̣ܵܐ: </l>
                <l>ܐܵܡ̇ܪܝܼܢ ܗ̄ܘ̣ܵܘ ܠܹܗ ܟܠ ܩܲܪ̈ܝܼܒ̣ܵܘܗܝ ܪܗܲܛ ܨܹܝܕܼ ܚܸܘܝܵܐ܀ </l>
                <l>ܘܐܸܢ ܫܵܐܹ̇ܛ ܗ̄ܘ̣ܵܐ ܚܙܵܬܼܵܐ ܫܚܝܼܡܬܵܐ ܘܠܵܐ ܐܵܙܹ̇ܠ ܗ̄ܘ̣ܵܐ: </l>
                <l>ܐܲܝܢܵܐ ܕܢܲܣܝܼ ܡܲܪܬܸܐ ܗ̄ܘ̣ܵܐ ܠܹܗ ܕܠܵܐ ܢܸܬܼܦܲܠܲܓ̣܀ </l>
                <l>ܗܵܘ̇ ܩܲܕܼܡܵܝܵܐ ܕܚ̣ܵܪ ܒܹܗ ܒܚܸܘܝܵܐ ܘܐܸܬܼܐܲܣܝܼ ܗ̄ܘ̣ܵܐ: </l>
                <l>ܐܲܝܟ̣ ܟܵܪܘܿܙܵܐ ܥܒ̣ܝܼܕܼ ܗ̄ܘ̣ܵܐ ܒܥܲܡܵܐ ܠܟ̣ܠ ܕܲܕܼܒ̣ܝܼܨܝܼܢ܀ </l>
                <l> </l>
                <pb ed="http://syriaca.org/bibl/1732" n="65"/>
                <l>ܘܐܸܢ ܚܵܙܹ̇ܐ ܗ̄ܘ̣ܵܐ ܐ̄ܢܵܫ ܕܐܸܬܼܦܲܠܲܓ̣ ܡܲܪܬܸܐ ܗ̄ܘ̣ܵܐ ܠܹܗ: </l>
                <l>ܘܡ̣ܢ ܢܸܣܝܵܢܵܐ ܕܢܲܦ̮ܫܹܗ ܟܠܗܹܝܢ ܡܲܠܸܦ ܗ̄ܘ̣ܵܐ ܠܹܗ܀ </l>
                <l>ܘܐܲܝܟ̣ ܡܵܐ ܕܗܵܠܹܝܢ ܡܸܬܼܐܲܡܪܵܢ ܗ̄ܘܲܝ̈ ܨܹܝܕܼ ܕܲܢܟ̣ܝܼܬܼ: </l>
                <l>ܡ̣ܢ ܕܲܩܕܼܵܡܵܘܗܝ ܕܐܵܦ ܗܘ݀ ܢܟ̣ܝܼܬܼ ܘܚ̣ܵܪ ܘܐܸܬܼܐܲܣܝܼ܀ </l>
                <l>ܩܪܘܿܒ̣ ܠܵܐ ܬܸܕܲܚܲܠ ܠܵܘ ܥܲܠ ܕܲܫܡܹܗ ܚܸܘܝܵܐ ܚܸܘܝܵܐ ܗ̄ܘ̣: </l>
                <l>ܐܲܝܟ̣ ܥܸܩܵܪܵܐ ܗ̄ܘ̣ ܕܐܝܼܬܼ ܒܹܗ ܚܲܝܹ̈ܐ ܠܲܕܼܚܵܐܲܪ ܒܹܗ܀ </l>
                <l>ܠܵܘ ܐܲܝܟ̣ ܗܵܢܵܘ ܚܸܘܝܵܐ ܕܕܲܒ̣ܨܵܟ̣ ܡܵܢ ܕܵܚܹ̇ܠ ܐܲܢ̄ܬ݁: </l>
                <l>ܚܘܼܪ ܒܹܗ ܘܲܚܙܝܼ ܕܒ̣ܵܗ̇ ܒܲܚܙܵܬܹܗ ܡܸܬܼܥܲܕܲܪ ܐܲܢ̄ܬ݁܀ </l>
                <l>ܘܠܝܼ ܐܲܟ̣ܘܵܬܼܵܟ̣ ܢܲܟ̣ܬܲܢܝ ܚܸܘܝܵܐ ܘܲܫܚܝܼܡ ܗ̄ܘ̣ܵܐ ܠܝܼ: </l>
                <l>ܚܵܘܝܹܗ ܕܡܘܼܫܹܐ ܘܟܲܕܼ ܚܵܪܹܬܼ ܒܹܗ ܥ̣ܒܲܪܘ ܐܘܼ̈ܠܨܵܢܲܝ܀ </l>
                <l>ܘܡܵܐ ܕܚܲܪܡܵܢܵܐ ܗܵܐ ܫܵܡܲܥ̇ ܐܲܢ̄ܬ݁ ܠܵܐ ܬܸܣܬܲܪܲܕܼ: </l>
                <l>ܥܒ̣ܵܕܹܗ ܕܐܵܣܝܵܐ ܗ̄ܘ̣ ܚܘܼܪ ܒܹܗ ܘܢܲܣܵܐ ܚܲܝܠܹܗ ܡܵܢܵܘ܀ </l>
                <l>ܚܸܘܝܵܐ ܗ̄ܘ̣ ܚܲܠܝܵܐ ܘܲܡܢܲܣܲܝ ܠܝܼ ܕܟܲܕܼ : </l>
                <l>ܚܵܪܹܬܼ ܒܹܗ: </l>
                <l>ܟ̱ܠܵܗ̇ ܡܸܪܬܼܵܐ ܫܩܲܠ̣ ܒܲܚܙܵܬܹܗ ܡ̣ܢ ܗܲܕܵܡܲܝ̈܀ </l>
                <l>ܗܵܟܲܢܵܐ ܬܘܼܒ̣ ܥܹܕܬܵܐ ܠܚܲܢܦܵܐ ܡܲܠܦܵܐ ܟܠܝܘܿܡ: </l>
                <l>ܕܡܵܐ ܕܩܵܪܝܵܐ ܠܹܗ ܕܢܸܚܙܹܐ ܙܩܝܼܦܵܐ ܠܵܐ ܢܸܬܼܦܲܠܲܓ̣܀ </l>
                <l>ܐܵܦ ܐܵܡ̇ܪܵܐ ܠܹܗ ܕܚܘܼܪ ܒܲܫܠܲܕܵܐ ܕܨܝܼܪ ܒܵܗ̇ ܡܵܘܬܵܐ: </l>
                <l>ܘܲܕܼܢܘܼܚܵܡܵܐ ܢܵܒܲܥ̇ ܡܸܢܹܗ̇ ܐܵܦ ܡܸܫܟܲܚ ܐܲܢ̄ܬ݁܀ </l>
                <l>ܩܛܝܼܠܵܐ ܕܣܝܼܡ ܒܝܼ ܬܵܐ ܥܘܿܠ ܢܲܣܵܐ ܚܲܝܠܹܗ ܡܵܢܵܐ ܗ̄ܘ̣: </l>
                <l>ܘܗܵܐ ܝܵܠܹ̇ܦ ܐܲܢ̄ܬ݁ ܕܗܘ݀ܝܘܼ ܩܲܛ̰ܠܹܗ ܠܡܵܘܬܵܐ ܝܲܥܢܵܐ܀ </l>
                <l>ܙܩܝܼܦܵܐ ܚܵܙܹ̇ܝܬ݁ ܘܡܸܫܟܲܚ ܐܲܢ̄ܬ݁ ܠܹܗ ܕܐܵܦ ܐܲܠܵܗܵܐ ܗ̄ܘ̣: </l>
                <pb ed="http://syriaca.org/bibl/1732" n="66"/>
                <l>ܕܒ̣ܵܐܬ݀ܵܐ ܕܡܵܘܬܹܗ ܒܲܛܸܠ̣ ܡܵܘܬܵܐ ܡ̣ܢ ܣܲܓ݁ܝܼ̈ܐܹܐ܀ </l>
                <l>ܡܵܐ ܕܫܵܡܲܥ̇ ܐܲܢ̄ܬ݁ ܓܲܒ̣ܪܵܐ ܕܲܩܛܝܼܠ ܠܵܐ ܬܸܣܬܲܪܲܕܼ: </l>
                <l>ܒܨܝܼܘܗܝ ܠܲܩܛܝܼܠܵܐ ܘܡܸܫܟܲܚ ܐܲܢ̄ܬ݁ ܠܹܗ ܕܠܵܐ ܡܵܝܘܿܬܼܵܐ ܗ̄ܘ̣܀ </l>
                <l>ܨܲܠܡܵܐ ܕܡܵܘܬܵܐ ܨܝܼܪ ܒܲܙܩܝܼܦܵܐ ܠܲܕܼܚܵܐܲܪ ܒܹܗ: </l>
                <l>ܘܚܲܝܹ̈ܐ ܢܲܒܲܥ : </l>
                <l>ܠܐܲܝܢܵܐ ܕܩܵܪܹܒ̣ ܡܸܬ݁ܛܲܦܸܐ ܒܹܗ܀ </l>
                <l>ܚܙܝܼ ܠܵܐ ܢܙܝܼܥܵܟ̣ ܛܸܒܹ݁ܗ ܕܡܝܼܬܼܵܐ ܡܵܐ ܕܫܵܡܲܥ̇ ܐܲܢ̄ܬ݁: </l>
                <l>ܕܡܸܫܟܲܚ ܐܲܢ̄ܬ݁ ܒܹܗ ܕܡܵܘܬܵܐ ܡܝܼܬܼ ܒܹܗ ܗܘ݀ ܠܵܐ ܚܵܐܹ̇ܒ̣܀ </l>
                <l>ܚܘܼܪ ܒܹܗ ܕܲܨܠܝܼܒ̣ ܘܐܸܬܼܒܲܩܵܐ ܒܹܗ ܕܚܲܝܹ̈ܐ ܝܵܗܹ݂̇ܒ̣: </l>
                <l>ܥ̇ܒ̣ܵܕܹܗ ܢܲܣܵܐ ܘܒܲܫܡܵܐ ܕܨܲܥܪܹܗ ܠܵܐ ܬܸܬܼܦܲܠܲܓ̣܀ </l>
                <l>ܣܲܒ̣ ܠܵܟ̣ ܥܲܡܵܟ̣ ܗܲܝܡܵܢܘܼܬܼܵܐ ܡܵܐ ܕܚܵܐܲܪ ܐܲܢ̄ܬ݁: </l>
                <l>ܘܗܵܐ ܠܵܐ ܡܙܝܼܥ ܠܵܟ̣ ܨܲܥܪܵܐ ܘܚܲܫܵܐ ܡܵܐ ܕܦܵܓ̣ܥ̇ ܒܵܟ̣܀ </l>
                <l>ܠܵܘ ܒܲܚܙܵܬܼܵܐ ܓܠܝܼܬܼܵܐ ܒܲܠܚܘܿܕܼ ܬܸܬܼܒܲܩܸܐ ܒܹܗ: </l>
                <l>ܚܘܼܪ ܟܲܣܝܵܐܝܼܬܼ ܘܡܸܫܟܲܚ ܐܲܢ̄ܬ݁ ܠܹܗ ܓܲܢ̄ܒܵܪܵܐܝܼܬܼ܀ </l>
                <l>ܠܵܐ ܬܸܬܼܦܲܠܲܓ̣ ܟܲܕܼ ܚܵܙܹ̇ܐ ܐܲܢ̄ܬ݁ ܫܠܲܕܵܐ ܕܪܲܡܝܵܐ: </l>
                <l>ܓܲܒ̣ܪܵܐ ܕܲܩܛܝܼܠ ܙܩܝܼܦܵܐ ܕܲܫܠܝܼܚ ܡܝܼܬܼܵܐ ܕܲܚܢܝܼܛ܀ </l>
                <l>ܩܪܘܿܒ̣ ܠܵܟ̣ ܨܹܐܕܼܵܘܗܝ ܘܡܸܫܟܲܚ ܐܲܢ̄ܬ݁ ܠܹܗ (ܡܵܪܝܵܐ ܘܲܒ̣ܪܵܐ: </l>
                <l>ܓܲܢ̄ܒܵܪ ܥܵܠܡܹ̈ܐ ܛܥܝܼܢ ܒܸܪ̈ܝܵܬܼܵܐ ܝܵܗܹ̇ܒ̣ ܚܲܝܹ̈ܐ܀ </l>
                <l>ܡܢܲܚܸܡ ܡܝܼ̈ܬܹܐ ܡܩܝܼܡ ܥܲܢܝܼ̈ܕܹܐ ܦܵܟܲܪ ܡܵܘܬܵܐ: </l>
                <l>ܫܵܪܹܐ ܠܐܵܕܼܵܡ ܐܵܦ ܐܲܠܵܗܵܐ : </l>
                <l>ܕܠܵܐ ܡܸܬܼܒܲܨܲܪ܀ </l>
                <l>ܫܡܹܗ ܕܲܙܩܝܼܦܵܐ ܡܙܝܼܥ ܠܹܗ ܠܚܲܢܦܵܐ ܕܠܵܐ ܢܸܣܓܘܿܕܼ ܠܹܗ: </l>
                <pb ed="http://syriaca.org/bibl/1732" n="67"/>
                <l>ܘܡܵܐ ܕܥܲܠ ܘܲܚ̣ܙܵܐ ܥܒ̣ܵܕܹܗ ܡܵܢܵܐ ܗ̄ܘ̣ ܐܸܬܼܓܵܘܲܣ ܒܹܗ܀ </l>
                <l>ܟܲܕܼ ܪܲܚܝܼܩ ܗ̄ܘ̣ܵܐ ܒܛܸܒܵܐ ܕܩܸܛܠܵܐ ܡܸܣܬܲܪܲܕܼ ܗ̄ܘ̣ܵܐ: </l>
                <l>ܘܡܵܐ ܕܲܩ̣ܪܸܒ̣ ܠܹܗ ܒܚܲܝܹ̈ܐ ܕܡܸܫܟܲܚ ܢܵܗ̇ܪܵܐ ܢܲܦ̮ܫܹܗ܀ </l>
                <l>ܐܲܝܟ̣ ܕܐܸܬܼܐܲܣܝܼ ܗܵܘ̇ ܥܸܒ̣ܪܵܝܵܐ ܕܢܲܟ̣ܬܹܗ ܚܸܘܝܵܐ: </l>
                <l>ܗܵܐ ܡܸܬܼܐܲܣܸܐ ܐܵܦ ܚܲܛܵܝܵܐ ܕܩܲܛ̣ܠܹܗ ܡܵܘܬܵܐ܀ </l>
                <l>ܠܲܠ ܚܲܪܡܵܢܵܐ ܘܗܵܪܟܵܐ ܙܩܝܼܦܵܐ ܗܵܐ ܡܸܬܼܢܲܨܲܚ: </l>
                <l>ܐܵܦ ܒܲܚܕܲܬܵܐ ܐܵܦ ܒܥܲܬ݁ܝܼܩܬܵܐ ܥܒ̣ܝܼܕܼ ܣܲܡ ܚܲܝܹ̈ܐ܀ </l>
                <l>ܡܸܛܠܗܵܢܵܐ ܐܸܡܲܪ ܡܵܪܲܢ ܟܲܕܼ ܡܲܠܸܦ ܗ̄ܘ̣ܵܐ: </l>
                <l>ܕܗܵܐ ܡܸܬ݁ܬ݁ܪܝܼܡ ܐ̄ܢܵܐ ܐܲܝܟ̣ ܗܵܘ̇ ܚܸܘܝܵܐ ܕܐܲܪܝܼܡ ܡܘܼܫܹܐ܀ </l>
                <l>ܐܘܼܚܕܬܵܐ ܪܲܒ݁ܬܼܵܐ ܐ̄ܚܲܕܼ ܗ̄ܘ̣ܵܐ ܡܘܼܫܹܐ ܒܹܝܬܼ ܥܸܒ̣ܪܵܝܹ̈ܐ: </l>
                <l>ܘܐܸܬ݀ܵܐ ܦܲܫܩ̣ܵܗ̇ ܡܫܝܼܚܵܐ ܠܥܲܡܡܹ̈ܐ ܢܲܗܝܼܪܵܐܝܼܬܼ܀ </l>
                <l>ܦܵܠܐܬܼܵܐ ܕܐ̄ܪ̈ܵܙܹܐ ܒܗܵܘ̇ ܚܲܪܡܵܢܵܐ ܨܵܪ ܥܸܒ̣ܪܵܝܵܐ: </l>
                <l>ܘܒܲܨܠܝܼܒ̣ ܢܘܼܗܪܵܐ ܕܢܲܚ̣ ܟܲܣ̈ܝܵܬܼܵܐ ܕܲܓ̣ܢܝܼ̈ܙܵܢ ܗ̄ܘܲܝ̈܀ </l>
                <l>ܗܘ݀ܝܘܼ ܡܵܪܲܢ ܐܲܣ̣ܝܼ ܒܚܲܝܠܹܗ ܗܵܪܟܵܐ ܘܠܗܲܠ: </l>
                <l>ܬܲܡܵܢ ܐ̄ܪܵܙܹܗ ܘܗܵܪܟܵܐ ܩܢܘܿܡܹܗ ܫܲܪܝܼܪܵܐܝܼܬܼ܀ </l>
                <l>ܝܵܘܡܵܢ ܘܐܸܬܼܡܵܠܝ ܗܘ݀ܝܘܼ ܟܲܕܼ ܗܘ݀ ܘܠܵܐ ܡܸܫܬܲܚܠܲܦ: </l>
                <l>ܒܪܝܼܟ̣ ܗ̄ܘ̣ ܙܩܝܼܦܵܐ ܕܐܲܚܝܼ ܠܥܵܠܡܵܐ ܕܲܡܲܚܲܝ ܗ̄ܘ̣ܵܐ܀ </l>
                <l>ܫܠܸܡ̣ ܡܹܐܡܪܵܐ ܕܥܲܠ ܚܸܘܝܵܐ ܕܲܢܚܵܫܵܐ.</l>
            </div>
        </body>
    </text>
</TEI>

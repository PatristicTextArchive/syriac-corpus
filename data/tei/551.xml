<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="en">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/9044">Nativity 3</title>
                <title xml:lang="en" level="s" ref="http://syriaca.org/work/9041">Hymns on Nativity -
                    <foreign xml:lang="syr">ܡܕܪ̈ܫܐ ܕܒܝܬ ܝܠܕܐ</foreign></title>
                <title level="s">Digital Syriac Corpus</title>
                <author ref="http://syriaca.org/person/13">Ephrem the Syrian</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref="http://syriaca.org/person.xml#ebeck">Edmund Beck</name>
                </respStmt>
                <respStmt>
                    <resp>Edited by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
                <respStmt>
                    <resp>Vocalization added by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/551</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac
                        base text is in the public domain. The TEI XML edition is copyrighted by
                        James E. Walters and is released under a Creative Commons Attribution
                        4.0 International Public License (CC BY 4.0).</note></ab>
                    <ab><note>The HTML page is copyrighted by Vanderbilt University and released
                        under a under a Creative Commons Attribution 4.0 International Public
                        License (CC-BY 4.0, https://creativecommons.org/licenses/by/4.0/).
                        Attribution for reuse should follow the suggested citation and also
                        credit the copyright holder of the TEI XML edition.</note></ab>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc xml:id="sourceDesc1">
                <biblStruct>
                    <analytic>
                        <editor>Edmund Beck</editor>
                        <title level="a">Des heiligen Ephraem des Syrers Hymnen De Nativitate (Epiphania)</title>
                    </analytic>
                    <monogr>
                        <title level="m">Corpus Scriptorum Christianorum Orientalium</title>
                        <imprint>
                            <pubPlace>Louvain</pubPlace>
                            <publisher>Secrétariat du CorpusSCO</publisher>
                            <date when="1959">1959</date>
                            <biblScope unit="volume">186</biblScope>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is a collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University.</p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
            <creation>
                <origDate type="composition" from="0330" to="0373">mid-4th century</origDate>
            </creation>
        </profileDesc>
        <revisionDesc status="Edited">
            <change when="2019-12-17" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="DigitalEdition">
        <body>
            <div xml:lang="syr" type="text">
                <div xml:lang="syr" type="rubric">
                    
                    <l>ܬܽܘܒ ܥܰܠ ܩܳܠܳܐ ܕܒܰܝܰܐ ܒܡܽܘܠܟܳܢ̈ܶܐ </l>
                    
                </div>
                <div xml:lang="syr" type="section" n="1">
                    <head>1</head>
                    <l>ܒܪܺܝܟ ܗܽܘ ܝܰܠܕܳܐ ܕܝܰܘܡܳܢ 	ܐܰܦܨܚܳܗܿ ܠܒܶܝܬ ܠܚܶܡ</l>
                    <l>ܒܪܺܝܟ ܗܽܘ ܥܽܘܠܳܐ ܕܝܰܘܡܳܢ 	ܥܰܠܡܳܗܿ ܠܐܢܳܫܽܘܬܳܐ</l>
                    <l>ܒܪܺܝܟ ܗܽܘ ܦܺܐܪܳܐ ܕܐܰܪܟܶܢ 	ܢܰܦܫܶܗ ܠܟܰܦܢܽܘܬܰܢ</l>
                    <l>ܒܪܺܝܟ ܗܽܘ ܛܳܒܳܐ ܕܡܶܢ ܫܶܠܝ 	ܐܰܥܬܪܳܗܿ</l>
                    <l>ܠܟܽܘܠܳܗܿ ܨܪܺܝܟܽܘܬܰܢ 	ܘܰܡܠܺܝ ܣܢܺܝܩܽܘܬܰܢ</l>
                    <l>ܒܪܺܝܟ ܕܐܰܪ̈ܟܢܽܘܗܝ ܪ̈ܰܚܡܰܘܗܝ ܕܢܶܣܥܽܘܪ ܟܪܺܝܗܽܘܬܰܢ</l>
                    
                    <l>[ܥܽܘܢܺܝܬܳܐ : ܒܪܺܝܟ ܗܽܘ ܡܳܪܝ ܝܰܠܕܳܟ ܕܐܰܘܪܒܳܗܿ ܠܥܳܛܠܽܘܬܰܢ]</l>
                    
                </div>
                <div xml:lang="syr" type="section" n="2">
                    <head>2</head>
                    <l>ܬܰܘܕܺܝ ܠܡܰܒܽܘܥܳܐ 	ܕܐܶܫܬܠܰܚ ܠܚܽܘܣܳܝܰܢ </l>
                    <l>ܬܰܘܕܺܝ ܠܗܰܘ ܕܰܫܪܳܐ 	ܫܰܒܬܳܐ ܒܡܽܘܠܳܝܶܗ</l>
                    <l>ܬܰܘܕܺܝ ܠܗܰܘ ܕܰܟܐܳܐ 	ܒܓܰܪܒܳܐ ܘܠܳܐ ܩܰܘܝ</l>
                    <l>ܚܙܳܬܶܗ ܐܳܦ ܐܶܫܬܳܐ 	ܘܫܰܢܝܰܬ</l>
                    <l>ܬܰܘܕܺܝ ܠܚܰܢܳܢܳܐ 		ܕܰܛܥܢܶܗ ܠܥܽܘܣܳܩܰܢ </l>
                    <l>ܫܽܘܒܚܳܐ ܠܡܶܐܬܺܝܬܳܟ 	ܕܐܰܚܝܰܬ ܒܢܰܝ̈ܢܳܫܳܐ</l>
                    
                </div>
                <div xml:lang="syr" type="section" n="3">
                    <head>3</head>
                    <l>ܫܽܘܒܚܳܐ ܠܗܰܘ ܕܐܶܬܳܐ 	ܠܘܳܬܰܢ ܒܝܰܕ ܒܽܘܟܪܶܗ</l>
                    <l>ܫܽܘܒܚܳܐ ܠܗܰܘ ܫܶܠܝܳܐ 	ܕܡܰܠܶܠ ܒܝܰܕ ܩܳܠܶܗ</l>
                    <l>ܫܽܘܒܚܳܐ ܠܗܰܘ ܪܳܡܳܐ 	ܕܐܶܬܚܙܺܝ ܒܝܰܕ ܕܶܢܚܶܗ</l>
                    <l>ܫܽܘܒܚܳܐ ܠܪܽܘܚܳܢܳܐ 	ܕܐܶܨܛܒܺܝ</l>
                    <l>ܕܝܰܠܕܶܗ ܢܗܶܐ ܦܰܓܪܳܐ 	ܕܒܶܗ ܢܶܬܓܫܶܫ ܚܰܝܠܶܗ</l>
                    <l>ܘܢܺܚܽܘܢ ܒܗܰܘ ܦܰܓܪܳܐ 	ܦܰܓܪ̈ܳܐ ܒܢܰܝ̈ ܛܽܘܗܡܶܗ</l>
                    
                </div>
                <div xml:lang="syr" type="section" n="4">
                    <head>4</head>
                    <l>ܫܽܘܒܚܳܐ ܠܗܰܘ ܟܰܣܝܳܐ 	ܕܝܰܠܕܶܗ ܗܘܳܐ ܓܰܠܝܳܐ </l>
                    <l>ܫܽܘܒܚܳܐ ܠܗܰܘ ܚܰܝܳܐ 	ܕܰܒܪܶܗ ܗܘܳܐ ܡܺܝܬܳܐ </l>
                    <l>ܫܽܘܒܚܳܐ ܠܗܰܘ ܪܰܒܳܐ 	ܕܰܒܪܶܗ ܢܚܶܬ ܘܰܙܥܰܪ</l>
                    <l>ܫܽܘܒܚܳܐ ܠܗܰܘ ܚܰܝܠܳܐ 	ܕܨܳܪ ܠܶܗ </l>
                    <l>ܨܽܘܪܬܳܐ ܠܪܰܒܽܘܬܶܗ 	ܘܨܰܠܡܳܐ ܠܟܰܣܝܽܘܬܶܗ</l>
                    <l>ܒܥܰܝܢܳܐ ܘܬܰܪܥܺܝܬܳܐ 	ܚܙܰܝܢܳܝܗܝ ܒܬܰܪ̈ܬܰܝܗܶܝܢ</l>
                    
                </div>
                <div xml:lang="syr" type="section" n="5">
                    <head>5</head>
                    <l>ܫܽܘܒܚܳܐ ܠܗܰܘ ܟܰܣܝܳܐ 	ܕܐܳܦ ܠܳܐ ܒܬܰܪܥܺܝܬܳܐ </l>
                    <l>ܡܨܶܐ ܡܶܬܓܫܶܫ ܠܰܓܡܳܪ 	ܠܐܰܝܠܶܝܢ ܕܒܳܨܶܝܢ ܠܶܗ </l>
                    <l>ܘܐܶܬܓܫܶܫ ܒܛܰܝܒܽܘܬܶܗ 	ܒܐܺܝܕܳܐ ܕܐܢܳܫܽܘܬܳܐ </l>
                    <l>ܟܝܳܢܳܐ ܕܠܳܐ ܡܶܢ ܡܬܽܘܡ 	ܐܶܬܡܺܝܫ</l>
                    <l>ܒܐܺܝܕ̈ܰܘܗܝ ܐܰܣܺܝܪ ܘܰܦܟܺܝܪ 	ܒܪ̈ܶܓܠܰܘܗܝ ܩܒܺܝܥ ܘܰܙܩܺܝܦ </l>
                    <l>ܢܰܦܫܶܗ ܒܨܶܒܝܳܢܶܗ 	ܓܳܫܶܡ ܠܐܚ̈ܽܘܕܰܘܗܝ</l>
                    
                </div>
                <div xml:lang="syr" type="section" n="6">
                    <head>6</head>
                    <l>ܒܪܺܝܟ ܗܽܘ ܕܚܺܐܪܽܘܬܳܐ 	ܙܩܰܦܬܶܗ ܕܐܰܪܫܶܠ ܠܳܗܿ</l>
                    <l>ܒܪܺܝܟ ܗܽܘ ܕܐܳܦ ܩܰܝܣܳܐ 	ܛܰܥܢܶܗ ܕܐܰܦܶܣ ܠܶܗ </l>
                    <l>ܒܪܺܝܟ ܗܽܘ ܕܐܳܦ ܩܰܒܪܳܐ 	ܚܰܒܫܶܗ ܕܐܶܣܬܰܝܰܟ</l>
                    <l>ܒܪܺܝܟ ܗܽܘ ܕܨܶܒܝܳܢܶܗ 	ܐܺܝܬܶܝܗ</l>
                    <l>ܠܟܰܪܣܳܐ ܘܡܰܘܠܳܕܳܐ 	ܠܟܶܢܦܳܐ ܘܬܰܪܒܺܝܬܳܐ </l>
                    <l>ܒܪܺܝܟ ܗܽܘ ܕܫܽܘܚ̈ܠܳܦܰܘܗܝ 	ܐܰܚܝܽܘܗܿ ܠܐܢܳܫܽܘܬܰܢ </l>
                    
                </div>
                <div xml:lang="syr" type="section" n="7">
                    <head>7</head>
                    <l>ܒܪܺܝܟ ܗܽܘ ܕܰܪܫܰܡ ܢܰܦܫܰܢ 	ܘܨܰܒܶܬ ܘܡܰܟܪܳܗܿ ܠܶܗ </l>
                    <l>ܒܪܺܝܟ ܗܽܘ ܕܰܥܒܰܕ ܦܰܓܪܰܢ 	ܡܰܫܟܢܳܐ ܠܟܰܣܝܽܘܬܶܗ </l>
                    <l>ܒܪܺܝܟ ܗܽܘ ܕܰܒܠܶܫܳܢܰܢ 	ܬܰܪܓܶܡ ܣܬܺܝܪ̈ܳܬܶܗ</l>
                    <l>ܢܰܘܕܶܐ ܠܗܰܘ ܩܳܠܳܐ 	ܕܐܶܙܕܰܡܰܪ</l>
                    <l>ܫܽܘܒܚܶܗ ܒܟܶܢܳܪܰܢ 	ܘܚܰܝܠܶܗ ܒܩܺܝܬܳܪܰܢ</l>
                    <l>ܥܰܡ̈ܡܶܐ ܟܢܰܫܘ ܘܐܶܬܰܘ 	ܠܨܰܘܬܳܐ ܕܩܺܝ̈ܢܳܬܶܗ</l>
                    
                </div>
                <div xml:lang="syr" type="section" n="8">
                    <head>8</head>
                    <l>ܫܽܘܒܚܳܐ ܠܒܰܪ ܛܳܒܳܐ 	ܕܐܰܣܠܺܝܘܗܝ ܒܢܰܝ̈ ܒܺܝܫܳܐ </l>
                    <l>ܫܽܘܒܚܳܐ ܠܒܰܪ ܟܺܐܢܳܐ 	ܕܙܰܩܦܽܘܗܝ ܒܢܰܝ̈ ܥܽܘܠܳܐ </l>
                    <l>ܫܽܘܒܚܳܐ ܠܗܰܘ ܕܰܫܪܳܢ 	ܘܐܶܬܐܰܣܰܪ ܚܠܳܦ ܟܽܠܰܢ </l>
                    <l>ܫܽܘܒܚܳܐ ܠܗܰܘ ܕܰܥܪܰܒ 	ܘܗܽܘ ܦܪܰܥ</l>
                    <l>ܫܽܘܒܚܳܐ ܠܫܰܦܺܝܪܳܐ 	ܕܨܳܪܰܢ ܒܕܶܡ̈ܘܳܬܶܗ</l>
                    <l>ܫܽܘܒܚܳܐ ܠܗܰܘ ܫܰܦܝܳܐ 	ܕܠܳܐ ܚܳܪ ܒܟܽܘܬܡ̈ܳܬܰܢ</l>
                    
                </div>
                <div xml:lang="syr" type="section" n="9">
                    <head>9</head>
                    <l>ܫܽܘܒܚܳܐ ܠܗܰܘ ܕܰܙܪܰܥ 	ܢܽܘܗܪܶܗ ܒܚܶܫܽܘܟܳܐ </l>
                    <l>ܘܐܶܬܟܣܶܣ ܒܣܰܢ̈ܝܳܬܶܗ 	ܕܛܰܫܺܝ ܣܬܺܝܪ̈ܳܬܶܗ</l>
                    <l>ܘܐܰܫܠܰܚ ܫܩܰܠ ܡܶܢܰܢ 	ܠܒܽܘܫܳܐ ܕܟܽܘܬܡ̈ܳܬܳܐ </l>
                    <l>ܫܽܘܒܚܳܐ ܠܥܶܠܳܝܳܐ 	ܕܡܰܙܓܳܗܿ</l>
                    <l>ܠܡܶܠܚܶܗ ܒܬܰܪܥܺܝܬܰܢ 	ܡܣܳܬܶܗ ܒܢܰܦܫ̈ܳܬܰܢ</l>
                    <l>ܓܽܘܫܡܶܗ ܗܘܳܐ ܠܰܚܡܳܐ ܕܢܰܚܝܶܗܝ ܠܡܺܝܬܽܘܬܰܢ</l>
                    
                </div>
                <div xml:lang="syr" type="section" n="10">
                    <head>10</head>
                    <l>ܬܰܘܕܺܝ ܠܥܰܬܺܝܪܳܐ 	ܕܰܦܪܰܚ ܚܠܳܦ ܟܽܠܰܢ</l>
                    <l>ܡܶܕܶܡ ܕܠܳܐ ܐܺܝܙܶܦ 		ܘܰܟܬܰܒ ܘܚܳܒ ܠܰܢ ܬܽܘܒ</l>
                    <l>ܒܢܺܝܪܶܗ ܬܒܰܪ ܡܶܢܰܢ 	ܣܽܘܛܡܰܘ̈ܗܝ ܕܫܳܒܶܝܢ </l>
                    <l>ܫܽܘܒܚܳܐ ܠܕܰܝܳܢܳܐ 	ܕܐܶܬܕܺܝܢ </l>
                    <l>ܘܐܰܘܬܶܒ ܬܪ̈ܶܥܣܰܪܬܶܗ 	ܠܕܺܝܢܳܐ ܕܫܰܪ̈ܒܳܬܳܐ </l>
                    <l>ܘܚܰܝܳܒ ܒܗܶܕܝܽܘ̈ܛܶܐ 	ܣܶܦܪ̈ܰܘܗܝ ܕܗܰܘ ܥܰܡܳܐ </l>
                    
                </div>
                <div xml:lang="syr" type="section" n="11">
                    <head>11</head>
                    <l>ܫܽܘܒܚܳܐ ܠܗܰܘ ܕܡܶܢ ܡܬܽܘܡ 	ܠܳܐ ܡܶܬܡܫܰܚ ܡܶܢܰܢ </l>
                    <l>ܠܶܒܰܢ ܙܥܽܘܪ ܗܽܘ ܠܶܗ 	ܐܳܦ ܡܰܕܥܰܢ ܚܰܠܳܫ</l>
                    <l>ܡܰܦܗܶܐ ܙܥܽܘܪܽܘܬܰܢ 	ܒܥܽܘܬܪܳܐ ܕܦܽܘܪ̈ܫܳܢܰܘܗܝ</l>
                    <l>ܫܽܘܒܚܳܐ ܠܝܳܕܰܥ ܟܽܠ  	ܕܐܶܬܪܡܺܝ</l>
                    <l>ܘܫܰܐܶܠ ܕܢܶܫܡܰܥ ܗܘܳܐ 	ܘܢܺܐܠܰܦ ܕܝܳܕܰܥ ܗܘܳܐ</l>
                    <l>ܕܢܶܓܠܶܐ ܒܫܽܘܐܠܳܘ̈ܰܗܝ 	ܣܺܝܡܬܳܐ ܕܥܽܘܕܪ̈ܳܢܰܘܗܝ</l>
                    
                </div>
                <div xml:lang="syr" type="section" n="12">
                    <head>12</head>
                    <l>ܢܶܣܓܽܘܕ ܠܡܰܢ ܕܐܰܢܗܰܪ 	ܡܰܕܥܰܢ ܒܝܽܘܠܦܳܢܶܗ </l>
                    <l>ܘܰܕܪܰܫ ܒܡܰܫܡܰܥܬܰܢ 	ܫܒܺܝܠܳܐ ܕܦܶܬܓܳܡܰܘ̈ܗܝ </l>
                    <l>ܢܰܘܕܶܐ ܠܡܰܢ ܕܐܰܛܥܶܡ 	ܦܺܐܪܶܗ ܒܐܶܝܠܶܝܢ </l>
                    <l>ܛܰܝܒܽܘ ܠܡܰܢ ܕܰܫܠܰܚ 	ܠܝܳܪܬܶܗ</l>
                    <l>ܕܒܶܗ ܢܰܓܕܰܢ ܨܶܐܕܰܘܗܝ 	ܐܳܦ ܢܰܘܪܬܰܢ ܥܰܡܶܗ</l>
                    <l>ܛܰܝܒܽܘ ܠܗܰܘ ܛܳܒܳܐ 	ܥܶܠܬܳܐ ܕܟܽܠ ܛܳܒ̈ܳܢ</l>
                    
                </div>
                <div xml:lang="syr" type="section" n="13">
                    <head>13</head>
                    <l>ܒܪܺܝܟ ܗܽܘ ܕܠܳܐ ܐܰܟܶܣ 	ܡܶܛܽܠ ܕܛܳܒܳܐ ܗܘܳܐ </l>
                    <l>ܒܪܺܝܟ ܗܽܘ ܕܠܳܐ ܐܰܗܡܺܝ 	ܡܶܛܽܠ ܕܐܳܦ ܟܺܐܢܰܐ ܗ̱ܘ</l>
                    <l>ܒܪܺܝܟ ܗܽܘ ܕܫܰܬܶܩ ܘܐܰܟܶܣ 	ܕܳܢܚܳܐ ܒܬܰܪ̈ܬܰܝܗܶܝܢ </l>
                    <l>ܥܰܙܺܝܙ ܗܽܘ ܫܶܬܩܶܗ ܘܡܶܟܣܰܢ </l>
                    <l>ܪܰܟܺܝܟ ܗܽܘ ܥܽܘܙܶܗ 	ܐܳܦ ܟܰܕ ܡܩܰܛܪܶܓ ܗܘܳܐ </l>
                    <l>ܕܐܰܟܶܣ ܠܙܺܦܳܢܳܐ 		ܘܢܰܫܩܶܗ ܠܓܰܢܳܒܳܐ </l>
                    
                </div>
                <div xml:lang="syr" type="section" n="14">
                    <head>14</head>
                    <l>ܫܽܘܒܚܳܐ ܠܦܳܠܚܳܐ 	ܟܰܣܝܳܐ ܕܡܰܚܫܰܒܬܰܢ</l>
                    <l>ܙܰܪܥܶܗ ܢܦܰܠ ܒܐܰܪܥܰܢ 	ܘܐܰܥܬܰܪܗ ܠܬܰܪܥܺܝܬܰܢ</l>
                    <l>ܥܶܠܠܬܳܗܿ ܐܶܬܳܬ ܒܡܐܳܐ 	ܠܐܰܘܨܪܳܐ ܕܢܰܦܫ̈ܳܬܰܢ</l>
                    <l>ܢܶܣܓܽܘܕ ܠܗܰܘ ܕܝܺܬܶܒ ܘܶܐܬܢܺܝܚ </l>
                    <l>ܕܗܰܠܶܟ ܒܓܰܘ ܐܽܘܪܚܳܐ 	ܘܐܽܘܪܚܳܐ ܗܘܳܐ ܒܐܽܘܪܚܳܐ </l>
                    <l>ܘܬܰܪ̈ܥܶܐ ܠܥܳܠܽܘ̈ܠܶܐ 	ܕܥܰܠܘ ܒܶܗ ܠܡܰܠܟܽܘܬܳܐ </l>
                    
                </div>
                <div xml:lang="syr" type="section" n="15">
                    <head>15</head>
                    <l>ܒܪܺܝܟ ܪܳܥܝܳܐ ܕܰܗܘܳܐ 	ܐܶܡܪܳܐ ܠܚܽܘܣܳܝܰܢ </l>
                    <l>ܒܪܺܝܟ ܢܽܘܪܒܳܐ ܕܰܗܘܳܐ 	ܟܳܣܳܐ ܕܦܽܘܪܩܳܢܰܢ </l>
                    <l>ܒܪܺܝܟ ܐܳܦ ܛܽܘܛܺܝܬܳܐ 	ܡܥܺܝܢܳܐ ܕܣܰܡ ܚ̈ܰܝܶܐ </l>
                    <l>ܒܪܺܝܟ ܗܽܘ ܐܳܦ ܐܰܟܳܪܳܐ 	ܕܗܽܘ ܗܘܳܐ</l>
                    <l>ܚܶܛܬܳܐ ܕܐܶܙܼܰܕܪܥܰܬ 	ܘܟܰܦܳܐ ܕܐܶܬܚܰܨܕܰܬ</l>
                    <l>ܐܰܪܕܺܟܠܰܐ ܗ̱ܘ ܕܰܗܘܳܐ 	ܡܰܓܕܠܳܐ ܠܒܶܝܬ ܓܰܘܣܰܢ </l>
                    
                </div>
                <div xml:lang="syr" type="section" n="16">
                    <head>16</head>
                    <l>ܒܪܺܝܟ ܗܽܘ ܕܪܰܟܶܒ ܠܶܗ 	ܪ̈ܶܓܫܶܐ ܕܪ̈ܶܥܝܳܢܰܝܢ </l>
                    <l>ܕܢܶܙܡܰܪ ܒܢܺܪܰܢ 		ܡܶܕܶܡ ܕܠܳܐ ܡܶܫܟܰܚ</l>
                    <l>ܦܽܘܡܳܐ ܕܦܳܪܰܚܬܳܐ 	ܕܢܶܙܡܰܪ ܒܩܺܝ̈ܢܳܬܶܗ</l>
                    <l>ܫܽܘܒܚܳܐ ܠܗܰܘ ܕܰܚܙܳܐ 	ܕܐܶܨܛܒܶܝܢ</l>
                    <l>ܕܰܢܕܰܡܶܐ ܠܚܰܝܘ̈ܳܬܳܐ 	ܒܚܶܡܬܰܢ ܘܝܰܥܢܽܘܬܰܢ</l>
                    <l>ܘܰܢܚܶܬ ܗܘܳܐ ܡܶܢܰܢ 	ܕܢܶܗܘܶܐ ܫܡܰܝܳܢ̈ܶܐ </l>
                    
                </div>
                <div xml:lang="syr" type="section" n="17">
                    <head>17</head>
                    <l>ܫܽܘܒܚܳܐ ܠܗܰܘ ܕܡܶܢ ܡܬܽܘܡ 	ܠܳܐ ܣܢܺܝܩ ܕܢܰܘܕܶܐ ܠܶܗ </l>
                    <l>ܘܰܣܢܺܝܩ ܕܪܳܚܶܡ ܠܰܢ 	ܘܰܨܗܶܐ ܕܡܰܚܶܒ ܠܰܢ </l>
                    <l>ܘܫܰܐܶܠ ܕܢܶܬܶܠ ܠܶܗ 	[ܕܢܶܣܓܶܐ] ܠܡܶܬܰܠ ܠܰܢ</l>
                    <l>ܦܺܐܪܶܗ ܒܐܢܳܫܽܘܬܰܢ 	ܐܶܬܡܙܶܓ</l>
                    <l>ܕܒܶܗ [ܐܶܬܢܼܓܶܕ] ܨܶܐܕܰܘܗܝ 	ܕܗܰܘ ܕܐܰܪܟܢܶܗ ܨܶܐܕܰܝܢ </l>
                    <l>ܒܦܺܐܪܶܗ ܕܥܶܩܳܪܳܐ 		ܢܰܛܥܡܰܢ ܒܐܺܝܠܳܢܶܗ </l>
                    
                </div>
                <div xml:lang="syr" type="section" n="18">
                    <head>18</head>
                    <l>ܢܰܘܕܶܐ ܠܡܰܢ ܕܰܒܠܰܥ 	ܘܐܚܝܰܢ ܒܡܰܚܽܘܬܶܗ </l>
                    <l>ܢܰܘܕܶܐ ܠܗܰܘ ܕܰܫܩܰܠ 	ܠܰܘܛܬܳܐ ܒܝܰܕ ܟܺܘ̈ܒܰܘܗܝ</l>
                    <l>ܢܰܘܕܶܐ ܠܗܰܘ ܕܐܰܡܺܝܬ 	ܠܡܰܘܬܳܐ ܒܡܺܝܬܽܘܬܶܗ</l>
                    <l>ܢܰܘܕܶܐ ܠܗܰܘ ܕܰܫܬܶܩ 	ܘܙܰܟܝܰܢ </l>
                    <l>ܢܰܘܕܶܐ ܠܗܰܘ ܕܰܩܥܳܐ 	ܒܡܰܘܬܳܐ ܕܰܒܠܥܰܢ ܗܘܳܐ </l>
                    <l>ܒܪܺܝܟ ܗܽܘ ܕܥܽܘܕܪ̈ܳܢܰܘܗܝ 	ܣܰܪܩܽܘܗܿ ܠܣܶܡܳܠܳܐ </l>
                    
                </div>
                <div xml:lang="syr" type="section" n="19">
                    <head>19</head>
                    <l>ܢܫܰܒܰܚ ܠܡܰܢ ܕܰܫܗܰܪ 	ܘܕܰܡܟܶܗ ܠܫܳܒܝܢ </l>
                    <l>ܢܫܰܒܰܚ ܠܡܰܢ ܕܰܕܡܶܟ 	ܘܐܰܢܕܶܗ ܠܛܽܘܒܳܥܰܢ </l>
                    <l>ܫܽܘܒܚܳܐ ܠܐܰܠܳܗܳܐ 	ܐܰܣܝܳܗܿ ܕܐܢܳܫܽܘܬܳܐ</l>
                    <l>ܫܽܘܒܚܳܐ ܠܡܰܢ ܕܰܥܡܰܕ 	ܘܛܰܒܥܶܗ </l>
                    <l>ܠܥܽܘܠܰܢ ܒܓܰܘ ܥܽܘܡܩܳܐ 	ܘܚܰܢܩܶܗ ܠܚܳܢܽܘܩܰܢ </l>
                    <l>ܢܫܰܒܰܚ ܒܟܽܠ ܦܽܘܡܺܝ̈ܢ 	ܠܡܳܪܳܐ ܕܟܽܠ ܦܽܘܪ̈ܣܺܝܢ </l>
                    
                </div>
                <div xml:lang="syr" type="section" n="20">
                    <head>20</head>
                    <l>ܒܪܺܝܟ ܐܳܣܝܳܐ ܕܰܢܚܶܬ 	ܘܰܓܙܰܪ ܕܠܳܐ ܚܰܫܳܐ </l>
                    <l>ܘܐܰܣܺܝ ܚܰܒܪ̈ܳܬܳܐ 		ܒܣܰܡܳܐ ܕܠܳܐ ܥܰܙܺܝܙ </l>
                    <l>ܝܰܠܕܶܗ ܗܘܳܐ ܣܰܡܳܐ 	ܕܚܳܐܶܢ ܠܚܰܛܳܝ̈ܶܐ </l>
                    <l>ܒܪܺܝܟ ܗܽܘ ܕܰܫܪܳܐ 	ܒܟܰܪܣܳܐ ܘܒܗܿ ܒܢܐ </l>
                    <l>ܗܰܝܟܠܳܐ ܕܢܶܥܡܰܪ ܒܶܗ 	ܢܰܘܣܳܐ ܕܢܶܗܘܶܐ ܒܶܗ </l>
                    <l>ܠܒܽܘܫܳܐ ܕܰܢܦܰܪܶܓ ܒܶܗ 	ܘܙܰܝܢܳܐ ܕܢܶܙܟܶܐ ܒܶܗ </l>
                    
                </div>
                <div xml:lang="syr" type="section" n="21">
                    <head>21</head>
                    <l>ܒܪܺܝܟ ܗܽܘ ܕܠܳܐ ܣܳܦܶܩ 	ܦܽܘܡܰܢ ܕܢܰܘܕܶܐ ܠܶܗ </l>
                    <l>ܕܪܰܒܳܐ ܗܺܝ ܡܰܘܗܰܒܬܶܗ 	ܡܶܢܗܽܘܢ ܕܡ̈ܰܠܳܠܶܐ</l>
                    <l>ܘܠܳܐ ܣܳܦܩܺܝܢ ܪ̈ܶܓܫܶܐ 	ܕܢܰܘܕܽܘܢ ܠܛܰܝܒܽܘܬܶܗ</l>
                    <l>ܟܡܳܐ ܓܶܝܪ ܕܢܰܘܕܶܐ ܠܶܗ 	ܙܥܽܘܪ ܗܽܘ </l>
                    <l>ܘܡܛܠ ܕܠܐ ܥܕܪ ܕܢܫܬܘܩ ܘܢܣܬܓܦ </l>
                    <l>ܬܶܦܪܽܘܥ ܡܚܺܝܠܽܘܬܰܢ 	ܢܶܥܡܬܳܐ ܕܬܰܘܕܺܝܬܰܢ</l>
                    
                </div>
                <div xml:lang="syr" type="section" n="22">
                    <head>22</head>
                    <l>ܛܳܒܳܐ ܕܠܳܐ ܬܳܒܰܥ 		ܝܰܬܺܝܪ ܡܶܢ ܚܰܝܠܰܢ </l>
                    <l>ܟܡܳܐ ܢܶܬܕܺܝܢ ܥܰܒܕܳܟ 	ܒܩܰܪܢܳܐ ܘܪܒܺܝܬܳܐ </l>
                    <l>ܕܠܳܐ ܝܰܗܒ ܕܣܰܦܶܩ ܗܘܳܐ 	ܘܰܛܠܶܡ ܕܚܳܐܶܒ ܗܘܳܐ </l>
                    <l>ܝܰܡܳܐ ܕܬܶܫܒܽܘܚܬܳܐ 	ܕܠܳܐ ܣܢܺܝܩ</l>
                    <l>ܩܰܒܶܠ ܒܛܰܝܒܽܘܬܳܟ 	ܢܽܘܛܦܬܳܐ ܕܬܰܘܕܺܝܬܳܐ </l>
                    <l>ܕܪܶܓܝܰܬ ܒܡܰܘܗܰܒܬܳܟ 	ܠܶܫܳܢܝ ܠܬܶܫܒܽܘܚܬܳܟ</l>
                </div>
                <div xml:lang="syr" type="rubric">
                    <l>ܫܠܶܡ</l>
                    
                </div>
            </div>
        </body>
    </text>
</TEI>

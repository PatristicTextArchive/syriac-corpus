<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8950">Discourse 74</title>
                <title xml:lang="en" level="s" ref="http://syriaca.org/work/8876">Ascetic Discourses, Part 1</title>
                <title level="s">Digital Syriac Corpus</title>
                <author ref="http://syriaca.org/person/550">Isaac of Nineveh</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">Paulus Bedjan</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"/>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/465</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>
                    
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
                        <editor>
                            <forename>Paulus</forename>
                            <surname>Bedjan</surname>
                        </editor>
                        <title level="m">Mar Isaacus Ninivita. De perfectione religiosa.</title>
                        <idno type="URI"/>
                        <idno type="zotero">1102</idno>
                        <imprint>
                            <pubPlace>Paris/Leipzig</pubPlace>
                            <publisher>Otto Harrassowitz</publisher>
                            <date>1909</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
            <creation>
                 <origDate type="composition" from="0650" to="0700">Late 7th century CE</origDate>
             </creation>
        </profileDesc>
        <revisionDesc status="UncorrectedTranscription"> 
            <change when="2019-03-05" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>
            <div type="rubric" xml:lang="syr">
                <pb n="507"/>
                <l>ܫܘܼܐܵܠܵܐ ܕܹܝܢ ܕܥܲܠ ܦܘܼܪܵܫ ܡܝܲܬܿܪ̈ܵܬܼܵܐ: ܘܥܲܠ ܤܵܟܼܵܐ ܕܟܼܠܹܗ</l>
                <l>ܪܲܗܛܵܐ. ܘܥܲܠ ܪܲܒܿܘܼܬܹܗ ܕܚܘܼܒܵܐ ܕܲܒܼܢܲܝ̈ܢܵܫܵܐ: ܘܥܲܠ ܢܝܼܫܵܐ ܪܘܼܚܵܢܵܐ:</l>
                <l>ܕܗ̤ܝܘܼ ܓܵܡܲܪ ܠܟܼܠܗܘܿܢ ܩܲܕܝܼ̈ܫܹܐ: ܘܩܵܒܲܥ ܒܗܘܿܢ ܕܘܼܡܝܵܐ</l>
                <l>ܐܲܠܵܗܵܝܵܐ ܒܚܘܼܒܹܗ ܗܵܘ̇ ܥܲܬܝܼܪܵܐ ܕܐܲܫܦܲܥ̣ ܥܲܠ ܓܸܢܤܵܐ ܕܲܒܼܢܲܝ̈ܢܵܫܵܐ. ܥܕ.</l>
            </div>
            <div type="body" xml:lang="syr">
                <l>ܤܵܟܼܵܐ ܕܟܼܠܹܗ ܪܲܗܛܵܐ: ܒܗܵܠܹܝܢ ܬܠܵܬܼ ܐܝܼܬܼܵܘܗܝ: ܬܝܵܒܘܼܬܼܵܐ:</l>
                <l>ܘܕܲܟܼܝܘܼܬܼܵܐ: ܘܲܓܼܡܝܼܪܘܼܬܼܵܐ. ܘܡܵܢܲܐ ܗ̣̄ܝ ܬܝܵܒܼܘܼܬܼܵܐ؟ ܦܵܘܫܵܐ ܕܡ̣ܢ</l>
                <l>ܩܲܕܼ̈ܡܵܝܵܬܼܵܐ: ܘܚܲܫܵܐ ܕܲܥܠܲܝܗܹܝܢ. ܘܡܵܢܲܐ ܗ̣̄ܝ ܕܲܟܼܝܘܼܬܼܵܐ ܒܤܵܟܼܵܐ؟ ܠܸܒܵܐ</l>
                <l>ܡܪܲܚܡܵܢܵܐ ܕܥܲܠ ܟܠ ܟܝܵܢ ܕܲܒܼܪܝܼܬܼܵܐ. ܘܡܵܢܲܐ ܗ̣̄ܝ ܓܡܝܼܪܘܼܬܼܵܐ؟</l>
                <l>ܥܘܼܡܩܵܐ ܕܡܲܟܿܝܼܟܼܘܼܬܼܵܐ: ܕܐܝܼܬܼܵܘܗܝ: ܫܒܼܝܼܩܘܼܬܼܵܐ ܕܟܼܠܡܸܕܸܡ</l>
                <l>ܕܡܸܬܼܚܙܸܐ ܘܲܕܼܠܵܐ ܡܸܬܼܚܙܸܐ. ܕܡܸܬܼܚܙܸܐ: ܟܠ ܕܲܒܼܪܸ̈ܓܼܫܹܐ. ܕܠܵܐ</l>
                <l>ܡܸܬܼܚܙܸܐ: ܟܠ ܪܸܢܝܵܐ ܕܲܥܠܲܝܗܹܝܢ܀ ܗ̤ܘ ܟܲܕܼ ܗ̤ܘ ܤܵܒܼܵܐ: ܐܸܫܬܲܐܲܠ</l>
                <l>ܒܲܙܒܲܢ ܐ̄ܚܪܹܝܢ: ܕܡܵܢܲܐ ܗ̣̄ܝ ܬܝܵܒܼܘܼܬܼܵܐ؟ ܘܐܸܡ݂ܲܪ: ܠܸܒܵܐ ܬܒܼܝܼܪܵܐ.</l>
                <l>ܘܡܵܢܲܐ ܗ̣̄ܝ ܡܲܟܿܝܼܟܼܘܼܬܼܵܐ؟ ܘܐܸܡ݂ܲܪ: ܥܦܝܼܦܘܼܬܼ ܡܝܼܬܼܘܼܬܼܵܐ ܨܸܒܼܝܵܢܵܝܵܬܼܵܐ</l>
                <l>ܕܡ̣ܢ ܟܠ. ܘܡܵܢܵܐ ܐܝܼܬܼܵܘܗܝ ܠܸܒܵܐ ܡܪܲܚܡܵܢܵܐ؟ ܘܐܸܡ݂ܲܪ: ܝܼܩܕܵܢܵܐ</l>
                <l>ܕܠܸܒܵܐ ܕܥܲܠ ܟ̱ܠܵܗ̇ ܒܪܝܼܬܼܵܐ: ܕܥܲܠ ܒܲܪܢܵܫܵܐ: ܘܦܵܪܲܚܬܼܵܐ ܘܚܲܝ̈ܘܵܬܼܵܐ:</l>
                <l>ܘܥܲܠ ܫܹܐܕܹ̈ܐ: ܘܟܼܠ ܕܐܝܼܬܼ. ܕܡ̣ܢ ܥܘܼܗܕܵܢܗܹܝܢ ܘܡ̣ܢ ܚܙܵܬܼܗܹܝܢ:</l>
                <l>ܫܵܚ̈ܠܵܢ ܥܲܝܢܵܘ̈ܗܝ ܕܸܡ̈ܥܹܐ ܒܥܘܼܙܵܐ ܕܪ̈ܲܚܡܹܐ ܕܐܵܠܹ̇ܨ ܠܠܸܒܵܐ ܕܡ̣ܢ</l>
                <l>ܚܵܘܤܵܢܵܐ ܤܲܓܝܼܐܵܐ. ܠܸܒܵܐ ܙܵܥܲܪ ܠܹܗ: ܘܠܵܐ ܡܨܸܐ ܛܵܥܹ̇ܢ ܠܡܸܫܡܲܥ</l>
                <l>ܐܵܘ ܠܡܸܬܼܒܲܩܵܝܘܼ: ܒܢܸܡܼܝܵܢܵܐ ܐܵܘ ܚܲܫܵܐ ܙܥܘܿܪܵܐ ܕܡܸܕܸܡ ܕܒܲܒܼܪܝܼܬܼܵܐ.</l>
                <l>ܘܡܸܛܠܗܵܕܹܐ ܘܐܵܦ ܥܲܠ ܠܵܐ ܡܠܝܼ̈ܠܹܐ ܘܥܲܠ ܒܥܸܠܕܒܼܵܒܼܵܘ̈ܗܝ</l>
                <l>ܕܲܫܪܵܪܵܐ: ܘܐܵܦ ܥܲܠ ܢܵܟܼܘܿܝܵܘ̈ܗܝ: ܒܟܼܠܥܸܕܵܢ ܨܠܘܿܬܼܵܐ ܕܲܒܼܕܸܡ̈ܥܹܐ</l>
                <l></l>
                <pb n="508"/>
                <l></l>
                <l>ܡܩܲܪܸܒܼ ܠܡܸܬܼܢܛܵܪܘܼ ܘܲܠܡܸܬܼܚܲܤܵܢܘܼ. ܥܕܲܡܵܐ ܬܘܼܒܼ ܕܥܲܠ</l>
                <l>ܟܝܵܢܹ̈ܐ ܪ̈ܵܚܘܿܫܹܐ: ܡ̣ܢ ܡܪܚܡܵܢܘܼܬܹܗ ܤܲܓܝܼܐܬܼܵܐ ܕܐܲܫܝܼܕܼܵܐ ܒܠܸܒܹܗ</l>
                <l>ܕܠܵܐ ܟܲܝܠܵܐ ܒܗܵܝ̇ ܕܡܘܼܬܼܵܐ ܕܐܲܠܵܗܵܐ܀ ܘܡܵܢܲܐ ܗ̣̄ܝ ܨܠܘܿܬܼܵܐ؟</l>
                <l>ܘܐܸܡ݂ܲܪ: ܤܦܝܼܩܘܼܬܼܵܐ ܕܬܲܪܥܝܼܬܼܵܐ ܕܡ̣ܢ ܟܠ ܕܲܬܼܢܵܢ: ܘܠܸܒܵܐ</l>
                <l>ܕܐܲܗܦܸܟܼ ܚܝܵܪܹܗ ܓܡܝܼܪܵܐܝܼܬܼ ܠܘܵܬܼ ܤܘܼܘܵܚܵܐ ܕܗܵܘ̇ ܤܲܒܼܪܵܐ ܕܲܥܬܼܝܼܕܼ.</l>
                <l>ܕܲܦܪܝܼܫ ܕܹܝܢ ܡ̣ܢ ܗܵܢܵܐ: ܚܸܠܛܵܐ ܗ̄ܘ̣ ܙܵܪܲܥ̇ ܒܲܟܼܪܵܒܹܗ ܐܲܝܢܵܐ</l>
                <l>ܕܙܵܪܲܥ̇ ܘܐܲܝܟܼ ܗܵܝ̇ ܕܢܸܕܼܒܲܪ ܦܲܕܵܢܵܐ ܒܬܼܵܘܪܵܐ ܘܒܲܚܡܵܪܵܐ ܐܲܟܼܚ̄ܕܼܵܐ܀</l>
                <l>ܐܲܝܟܲܢ ܡܸܬܼܩܲܢܝܵܐ ܡܲܟܿܝܼܟܼܘܼܬܼܵܐ؟ ܘܐܸܡ݂ܲܪ: ܒܥܘܼܗܕܵܢܵܐ ܐܲܡܝܼܪܵܐ</l>
                <l>ܕܫܵܪ̈ܥܵܬܼܵܐ: ܘܤܘܼܟܵܝܵܐ ܩܲܪܝܼܒܼܵܐ ܕܡܵܘܬܵܐ: ܘܢܲܚ̈ܬܹܐ ܫܝܼ̈ܛܹܐ: ܘܗܵܝ̇</l>
                <l>ܕܲܒܼܟܼܠܙܒܲܢ ܢܸܓܼܒܸܐ ܕܘܼܟܿܬܼܵܐ ܐ̄ܚܪܵܝܬܼܵܐ: ܘܲܒܼܟܼܠܡܸܕܸܡ ܠܲܥ̇ܒܼܵܕܼܵܐ ܨܥܝܼܪܵܐ</l>
                <l>ܘܡܵܟܵܐ ܢܸܪܗܲܛ: ܘܠܵܐ ܥܸܨܝܵܢܘܼܬܼܵܐ: ܘܫܸܬܼܩܵܐ ܐܲܡܝܼܪܵܐ: ܘܲܕܼܠܵܐ</l>
                <l>ܢܸܪܚܲܡ ܠܡܸܦܓܲܥ ܒܲܟܼܢܘܼ̈ܫܝܹܐ: ܘܲܕܼܢܸܗܘܸܐ ܠܵܐ ܝܑܼܕܼܝܼܥܵܐ ܘܠܵܐ ܚܫܝܼܒܼܵܐ:</l>
                <l>ܘܐܵܚܘܿܕܼܵܐ ܠܚܲܕܼ ܡ̣ܢ ܤܘܼܥܪ̈ܵܢܝܼܢ ܦܪܝܼܫܵܐܝܼܬܼ ܠܲܓܼܡܵܪ: ܘܲܕܼܢܸܤܢܸܐ</l>
                <l>ܥܸܢܝܵܢܵܐ ܕܦܲܪ̈ܨܘܿܦܹܐ: ܘܗܵܝ̇ ܕܠܵܐ ܢܸܪܚܲܡ ܝܘܼܬܼܪ̈ܵܢܹܐ. ܟܠܗܹܝܢ: ܒܵܬܲܪ</l>
                <l>ܗܵܕܹܐ. ܘܲܗܘ̤ܵܐ ܡܥܲܠܲܝ ܪܸܥܝܵܢܹܗ ܡ̣ܢ ܥܸܕܼܠܵܝܵܐ ܘܪܸܫܝܵܢܵܐ ܕܲܠܐ̄ܢܵܫ:</l>
                <l>ܘܡ̣ܢ ܛܲܢܵܢܘܼܬܼܵܐ. ܘܲܕܼܠܵܐ ܬܸܗܘܸܐ ܐܝܼܕܹܗ ܥܲܠ ܟܠ: ܘܐܝܼܕܼܵܐ ܕܟܼܠ</l>
                <l>ܒܹܗ. ܐܸܠܵܐ ܝܑܼܚܝܼܕܼܵܝ ܒܕܼܝܼܠܹܗ: ܘܲܡܫܵܘܚܲܕܼ. ܘܠܵܐ ܢܸܫܩܘܿܠ ܨܸܦܬܼܵܐ</l>
                <l>ܕܐ̄ܢܵܫ ܒܬܹܒܹܝܠ: ܤܛܲܪ ܡ̣ܢ ܕܲܩܢܘܿܡܹܗ. ܚܵܒܼܘܿܫܵܐܝܼܬܼ ܕܹܝܢ:</l>
                <l>ܐܲܟܼܤܢܵܝܘܼܬܼܵܐ ܘܡܸܤܟܹܢܘܼܬܼܵܐ ܘܲܡܫܵܘܚܕܼܘܼܬܼܵܐ ܗܵܝ̇ ܕܲܒܼܕܼܘܼܝܵܪܵܐ. ܗܵܠܹܝܢ</l>
                <l>ܝܵܠ̈ܕܵܢ ܡܲܟܿܝܼܟܼܘܼܬܼܵܐ: ܘܲܡܕܲܟ̈ܝܵܢ ܠܠܸܒܵܐ. ܐܲܝܠܹܝܢ ܕܲܡܛ̣ܵܘ ܠܲܓܼܡܝܼܪܘܼܬܼܵܐ:</l>
                <l>ܗܵܢܵܘ ܫܘܼܘܕܵܥܗܘܿܢ: ܕܐܸܢ ܟܠܝܘܿܡ ܥܤܲܪ ܙܲܒܼ̈ܢܝܼܢ ܠܝܲܩܕܵܢܵܐ</l>
                <l>ܡܸܫܬܲܠܡܝܼܢ ܚܠܵܦ ܪܸܚܡܬܼܵܐ ܕܲܒܼܢܲܝ̈ܢܵܫܵܐ: ܠܵܐ ܡܸܤܬܲܒܼܥܝܼܢ ܡ̣ܢ ܗܵܕܹܐ.</l>
                <l></l>
                <pb n="509"/>
                <l></l>
                <l>ܐܲܝܟܼ ܕܐܵܦ ܡܘܼܫܹܐ ܐܸܡ݂ܲܪ ܠܐܲܠܵܗܵܐ: ܕܐܸܢ ܠܵܐ ܡܚܲܤܸܐ ܐܲܢ̄ܬܿ ܠܲܒܼ̈ܢܲܝ</l>
                <l>ܝܑܼܤܪܵܝܹܠ: ܥܛܝܼܢܝ ܡ̣ܢ ܤܸܦܪܵܟܼ ܕܲܟܼܬܲܒܼܬܿ. ܘܐܲܝܟܼ ܕܐܵܦ ܛܘܼܒܼܵܢܵܐ</l>
                <l>ܦܵܘܠܘܿܣ ܐܸܡ݂ܲܪ: ܕܨܵܒܹ̇ܐ ܐ̄ܢܵܐ ܕܲܬܼܪ̈ܲܝܗܘܿܢ ܥܵܠܡܹ̈ܐ ܥܲܡ ܫܒܼܝܼ̈ܚܵܬܼܵܐ</l>
                <l>ܘܲܚܢܝܼ̈ܓܼܵܬܼܵܐ ܕܲܒܼܗܘܿܢ: ܠܵܐ ܡܸܫܟܲܚܝܼܢ ܕܢܸܦܪܫܘܼܢܵܢܝ ܡ̣ܢ ܚܘܼܒܹܗ</l>
                <l>ܕܲܡܫܝܼܚܵܐ. ܨܵܒܹ̇ܐ ܐ̄ܢܵܐ ܕܐܸܗܘܸܐ ܐܸܬܼܪܲܚܲܩ ܡ̣ܢ ܡܫܝܼܚܵܐ: ܘܲܒܼ̈ܢܲܝ ܝܑܼܤܪܵܝܹܠ</l>
                <l>ܢܸܬܼܩܲܪܒܼܘܼܢ ܠܗܲܝܡܵܢܘܼܬܼܵܐ ܕܚܲܝܹ̈ܐ. ܐܸܢ ܟܲܕܼ ܗܵܟܲܢ ܬܸܗܘܸܐ: ܡܲܨܝܵܐ</l>
                <l>ܕܗܸܢܘܿܢ ܒܗܵܕܹܐ ܢܗܲܝܡܢܘܼܢ ܒܲܡܫܝܼܚܵܐ ܘܢܹܐܙܠܘܼܢ ܠܚܲܝܹ̈ܐ ܕܲܠܥܵܠܲܡ:</l>
                <l>ܘܠܵܐ ܢܸܬܼܢܲܟܼܪܘܿܢ ܡ̣ܢ ܐܲܠܵܗܵܐ ܚܲܝܵܐ: ܘܐܲܝܟܼ ܗܵܝ̇ ܕܚܵܕܹܐ ܐ̄ܢܵܐ</l>
                <l>ܒܐܘܼܪ̈ܠܨܵܢܹܐ ܕܥܲܠ ܐܲܦܲܝ̈ܟܿܘܿܢ ܥܲܡܡܹ̈ܐ. ܘܐܲܝܟܼ ܫܲܪܟܵܐ ܕܲܫܠܝܼܚܹ̈ܐ:</l>
                <l>ܕܲܚܠܵܦ ܪܸܚܡܬܼܵܐ ܕܚܲܝܹ̈ܐ ܕܲܒܼܢܲܝ̈ܢܵܫܵܐ: ܡܵܘܬܵܐ ܕܟܼܠ ܓܢܸܣ ܩܲܒܸܠ̣ܘ.</l>
                <l>ܘܤܵܟܼܵܐ ܕܟܼܠܗܹܝܢ: ܐܲܠܵܗܵܐ ܡܵܪܹܐ ܟܠ: ܕܡܸܛܠ ܪܸܚܡܬܼܵܐ</l>
                <l>ܕܲܒܼܪܝܼܬܹܗ: ܠܲܒܼܪܹܗ ܐܲܫܠܸܡ̣ ܠܡܵܘܬܵܐ ܕܲܨܠܝܼܒܼܵܐ. ܗܵܟܲܢܵܐ ܠܲܡ ܓܹܝܪ</l>
                <l>ܐܲܚܸܒܼ ܐܲܠܵܗܵܐ ܠܥܵܠܡܵܐ: ܐܲܝܟܲܢܵܐ ܕܠܲܒܼܪܹܗ ܝܑܼܚܝܼܕܼܵܝܵܐ ܢܸܬܸܠ ܚܠܵܦܵܘܗܝ.</l>
                <l>ܠܵܘ ܕܠܵܐ ܡܨܸܐ ܗ̄ܘ̣ܵܐ ܕܲܒܼܡܸܕܸܡ ܐ̄ܚܪܹܢܵܐ ܢܸܦܪܘܿܩ ܠܲܢ: ܐܸܠܵܐ</l>
                <l>ܕܚܘܼܒܹܗ ܝܲܬܝܼܪܵܐ ܒܗܵܕܹܐ ܝܲܬܝܼܪܵܐܝܼܬܼ ܡܸܫܟܚܵܐ ܗ̄ܘ̣ܵܬܼ ܕܲܢܫܵܘܕܥܲܢ:</l>
                <l>ܕܲܒܼܡܵܘܬܵܐ ܕܲܒܼܪܹܗ ܝܑܼܚܝܼܕܼܵܝܵܐ ܢܩܲܪܒܲܢ ܠܘܵܬܹܗ. ܘܐܸܠܘܼ ܐܝܼܬܼ ܗ̄ܘ̣ܵܐ</l>
                <l>ܠܹܗ ܡܸܕܸܡ ܕܝܲܩܝܼܪ ܗ̄ܘ̣ܵܐ ܡܸܢܹܗ: ܝܵܗܹ̇ܒܼ ܠܲܢ: ܡܸܛܠ ܗܵܝ̇</l>
                <l>ܕܒܹܗ ܢܸܫܬܿܟܲܚ ܠܹܗ ܓܸܢܤܲܢ. ܘܲܕܼܡܸܛܠ ܚܘܼܒܵܐ ܤܲܓܝܼܐܵܐ: ܐܵܦܠܵܐ</l>
                <l>ܕܢܹܐܠܘܿܨ ܠܚܹܐܪܘܼܬܲܢ ܒܲܩܛܝܼܪܵܐ ܐܸܨܛܒܼܝܼ: ܟܲܕܼ ܛܵܒܼ ܡܸܫܟܲܚ</l>
                <l>ܗ̄ܘ̣ܵܐ. ܐܸܠܵܐ ܕܲܒܼܚܘܼܒܵܐ ܕܬܲܪܥܝܼܬܲܢ ܢܸܬܼܩܲܪܲܒܼ ܠܘܵܬܹܗ. ܘܗ̤ܘ ܡܵܪܲܢ:</l>
                <l>ܐܸܫܬܡܲܥ ܠܐܲܒܼܘܼܗܝ ܡܸܛܠ ܚܘܼܒܹܗ ܕܲܠܘܵܬܲܢ: ܠܲܡܩܲܒܵܠܘܼ ܥܠܵܘܗܝ</l>
                <l>ܨܥܪܵܐ ܘܚܲܫܵܐ ܒܚܲܕܼܘܼܬܼܵܐ: ܐܲܝܟܲܢܵܐ ܕܐܸܡ݂ܲܪ ܟܬܼܵܒܼܵܐ: ܕܲܚܠܵܦ ܚܲܕܼܘܼܬܼܵܐ</l>
                <l></l>
                <pb n="510"/>
                <l></l>
                <l>ܕܐܝܼܬܼ ܗ̄ܘ̣ܵܐ ܠܹܗ: ܤܲܝܒܲܪ ܨܠܝܼܒܼܵܐ: ܘܥܲܠ ܒܸܤܬܿܬܼܵܐ ܐܲܡܤܲܪ.</l>
                <l>ܡܸܛܠܗܵܢܵܐ: ܐܸܡ݂ܲܪ ܡܵܪܲܢ ܒܗܵܘ̇ ܠܸܠܝܵܐ ܕܡܸܫܬܠܸܡ ܗ̄ܘ̣ܵܐ: ܗܵܢܵܘ</l>
                <l>ܦܲܓܼܪܝ ܕܥܲܠ ܐܲܦܲܝ̈ ܦܘܼܪܩܵܢܹܗ ܕܥܵܠܡܵܐ ܡܸܬܼܝܼܗܸܒܼ ܠܚܲܝܹ̈ܐ. ܘܗܵܢܵܘ</l>
                <l>ܕܹܡܝ ܕܲܚܠܵܦ ܟܠ ܡܸܬܼܐܫܸܕܼ ܠܫܘܼܒܼܩܵܢܵܐ ܕܲܚܛܵܗܹ̈ܐ. ܘܥܲܠ</l>
                <l>ܐܲܦܲܝ̈ܗܘܿܢ ܠܲܡ ܐܸܢܵܐ ܡܩܲܕܸܫ ܐ̄ܢܵܐ ܢܲܦܫܝ. ܘܗܵܟܲܢܵܐ ܐܵܦ ܟܠܗܘܿܢ</l>
                <l>ܩܲܕܝܼ̈ܫܹܐ: ܠܗܵܢܵܐ ܫܘܼܡܠܵܝܵܐ ܡܵܛܹ̇ܝܢ ܡܵܐ ܕܐܸܬܼܓܡܲܪܘ: ܕܒܲܐܠܵܗܵܐ</l>
                <l>ܢܸܬܿܕܲܡܘܿܢ ܒܲܫܦܝܼܥܘܼܬܼ ܚܘܼܒܵܐ ܘܪ̈ܲܚܡܹܐ ܕܲܠܘܵܬܼ ܒܢܲܝ̈ܢܵܫܵܐ. ܘܗܵܕܹܐ</l>
                <l>ܐܵܬ̤ܵܐ ܒܵܥܹ̇ܝܢ ܠܢܲܦܫܗܘܿܢ ܠܕܼܘܼܡܝܵܐ ܕܒܲܐܠܵܗܵܐ: ܕܲܒܼܚܘܼܒܵܐ ܕܩܲܪ̈ܝܼܒܲܝܗܘܿܢ</l>
                <l>ܢܸܬܼܓܲܡܪܘܼܢ. ܗܵܟܲܢܵܐ ܐܵܦ ܐܲܒܼ̈ܗܵܬܼܵܐ ܝܑܼܚܝܼ̈ܕܵܝܹܐ ܥܵܒܼ̇ܕܝܼܢ ܗ̄ܘ̣ܵܘ: ܕܲܠܗܵܝ̇</l>
                <l>ܕܡܘܼܬܼܵܐ ܡܲܠܝܲܬܼ ܚܲܝܹ̈ܐ ܕܲܡܫܝܼܚܵܐ ܡܵܪܵܐ ܕܟܼܠ: ܒܲܩܢܘܿܡܗܘܿܢ</l>
                <l>ܢܸܫܩܠܘܼܢ ܐܲܡܝܼܢܵܐܝܼܬܼ.</l>
                <l>ܛܘܼܒܼܵܢܵܐ ܠܲܡ ܐܲܢܛܘܿܢܝܼܣ: ܠܵܐ ܡܸܡܬܼܘܿܡ ܕܵܢ ܒܢܲܦܫܹܗ</l>
                <l>ܠܡܸܥܒܲܕܼ ܥ̇ܒܵܕܼܵܐ ܕܠܹܗ ܦܲܩܲܚ: ܐܲܝܟܼ ܗܵܘ̇ ܕܲܠܩܲܪܝܼܒܹܗ ܡܵܘܬܲܪ.</l>
                <l>ܟܲܕܼ ܐܝܼܬܼ ܗ̄ܘ̣ܵܐ ܠܹܗ ܗܵܢܵܐ ܤܲܒܼܪܵܐ: ܕܝܘܼܬܼܪܵܢܵܐ ܕܩܲܪܝܼܒܹܗ:</l>
                <l>ܦܘܼܠܚܵܢܵܐ ܗܵܘܹ̇ܐ ܠܹܗ ܡܝܲܬܿܪܵܐ. ܘܐܲܝܟܼ ܕܐܲܡܝܼܪ ܡܸܛܠ ܛܘܼܒܼܵܢܵܐ</l>
                <l>ܐܵܓܼܵܬܘܿܢ: ܕܨܵܒܹ̇ܐ ܗ̄ܘܹ̇ܝܬܼ ܕܐܸܫܟܲܚ ܐܲܪܝܵܢܵܐ: ܘܐܸܬܸܠ ܠܹܗ ܦܲܓܼܪܝ:</l>
                <l>ܘܐܸܫܩܘܿܠ ܕܝܼܠܹܗ. ܚ̣ܙܲܝܬܿ ܚܘܼܒܵܐ ܡܫܲܡܠܝܵܐ؟ ܘܲܥܕܲܡܵܐ ܬܘܼܒܼ</l>
                <l>ܕܲܒܼܗܵܠܹܝܢ ܕܲܠܒܲܪ ܡܸܢܹܗ: ܠܵܐ ܡܤܲܝܒܲܪ ܗ̄ܘ̣ܵܐ ܕܠܵܐ ܡܢܝܼܚ</l>
                <l>ܠܩܲܪܝܼܒܹܗ: ܝܲܬܿܝܼܪ ܡ̣ܢ ܕܝܼܠܹܗ. ܐܲܝܟܼ ܗܵܝ̇ ܕܐܝܼܬܼ ܗ̄ܘ̣ܵܐ ܠܹܗ</l>
                <l>ܙܡܹܠܝܵܐ: ܘܲܚܙܵܗ̇ ܠܲܨܒܼܘܼܬܼܵܐ ܐܲܚܵܐ: ܘܪܲܚܡ̣ܵܗ̇. ܘܠܵܐ ܠܲܡ</l>
                <l>ܐܲܪܦܹܝܗ ܕܢܸܦܘܿܩ ܡ̣ܢ ܩܸܠܵܝܬܹܗ: ܥܕܲܡܵܐ ܕܫܲܩ̣ܠܵܗ̇. ܘܐܲܝܟܼ ܗܵܝ̇ ܬܘܼܒܼ</l>
                <l></l>
                <pb n="511"/>
                <l></l>
                <l>ܕܐܸܢ ܐܝܼܬܼ ܗ̄ܘ̣ܵܐ ܠܹܗ ܨܒܼܘܼܬܼܵܐ: ܘܚܵܙܹ̇ܐ ܗ̄ܘ̣ܵܐ ܠܐ̄ܢܵܫ ܕܲܤܢܝܼܩ</l>
                <l>ܗ̄ܘ̣ܵܐ ܥܠܹܝܗ̇: ܬܘܼܒܼ ܠܵܐ ܡܸܫܬܲܠܲܛ ܗ̄ܘ̣ܵܐ ܥܠܹܝܗ̇. ܘܡܵܢ ܐܵܡܲ݁ܪ</l>
                <l>ܐ̄ܢܵܐ ܗܵܠܹܝܢ؟ ܕܤܲܓܝܼ̈ܐܹܐ ܡܸܢܗܘܿܢ: ܐܵܦ ܠܚܲܝ̈ܘܵܬܼܵܐ ܘܲܠܤܲܝܦܵܐ ܘܢܘܼܪܵܐ</l>
                <l>ܝܲܗ̣̄ܒܼܘ ܦܲܓܼܪ̈ܲܝܗܘܿܢ ܡܸܛܠ ܩܲܪ̈ܝܼܒܲܝܗܘܿܢ. ܠܵܐ ܡܲܨܝܵܐ ܕܢܹܐܬܸܐ ܐ̄ܢܵܫ</l>
                <l>ܠܛܲܟܼܤܵܐ ܗܵܢܵܐ ܕܚܘܼܒܵܐ: ܐܸܠܵܐ ܐܸܢ ܐܲܝܢܵܐ ܕܡܸܕܸܡ ܐܲܪܓܸܫ̣ ܟܲܤܝܵܐܝܼܬܼ</l>
                <l>ܒܤܲܒܼܪܹܗ. ܘܠܵܐ ܡܲܨܝܵܐ ܕܢܸܩܢܘܿܢ ܠܚܘܼܒܵܐ ܕܲܒܼܢܲܝ̈ܢܵܫܵܐ: ܐܲܝܠܹܝܢ</l>
                <l>ܕܡܲܚܒܼܝܼܢ ܠܹܗ ܠܥܵܠܡܵܐ ܗܵܢܵܐ. ܡܵܐ ܕܲܩܢ̣ܵܐ ܐ̄ܢܵܫ ܠܚܘܼܒܵܐ: ܠܹܗ</l>
                <l>ܠܐܲܠܵܗܵܐ ܠܲܒܼܫܹܗ ܥܲܡܹܗ. ܐܵܢܲܢܩܹܐ ܕܐܲܝܢܵܐ ܕܠܲܐܠܵܗܵܐ ܠܲܒܼܫܹܗ: ܠܵܐ</l>
                <l>ܡܸܬܿܛܦܝܼܣ ܕܢܸܩܢܸܐ ܥܲܡܹܗ ܡܸܕܸܡ: ܐܸܠܵܐ ܐܵܦ ܠܦܲܓܼܪܹܗ ܫܵܠܲܚ.</l>
                <l>ܘܐܸܢ ܠܥܵܠܡܵܐ ܠܒܼܝܼܫ: ܐܵܘ ܠܚܲܝܵܘ̈ܗܝ ܗܵܠܹܝܢ ܒܪܸܚܡܲܬܼܗܘܿܢ: ܕܢܸܠܒܲܫ</l>
                <l>ܠܐܲܠܵܗܵܐ ܠܵܐ ܫܵܒܼܩ̇ܝܼܢ ܠܹܗ ܗܵܠܹܝܢ. ܗ̤ܘ ܓܹܝܪ ܐܲܤܗܸܕܼ: ܕܐܲܝܢܵܐ ܠܲܡ</l>
                <l>ܕܠܵܐ ܫܵܒܹ̇ܩ ܘܤܵܢܹ̇ܐ ܟܠܡܸܕܸܡ ܘܐܵܦ ܠܢܲܦܫܹܗ: ܕܢܸܗܘܸܐ ܠܝܼ ܬܲܠܡܝܼܕܼܵܐ</l>
                <l>ܠܵܐ ܡܸܫܟܲܚ. ܘܠܵܘ ܒܲܠܚܘܿܕܼ ܕܢܸܢܒܿܘܿܩ: ܐܸܠܵܐ ܘܢܸܤܢܸܐ ܐܸܢܘܿܢ.</l>
                <l>ܘܐܸܢ ܬܲܠܡܝܼܕܼܵܐ ܠܵܐ ܡܸܫܟܲܚ ܕܢܸܗܘܸܐ: ܐܲܝܟܲܢ ܗܵܝ̇ ܕܢܸܥܡܲܪ ܒܹܗ؟</l>
                <l>ܡܫܲܐܠܵܢܵܐ. ܡܸܛܠܡܵܢܵܐ ܤܲܒܼܪܵܐ ܗܵܟܲܢ ܗܲܢܝܼ ܦܘܼܠܚܵܢܹܗ:</l>
                <l>ܘܩܲܠܝܼܠܝܼܢ ܥܲܡܠܵܘ̈ܗܝ: ܘܲܕܼܠܝܼܠ ܥ̇ܒܼܵܕܹܗ ܠܢܲܦܫܵܐ؟ ܤܵܒܼܵܐ.</l>
                <l>ܡܸܛܠ ܗܵܝ̇ ܕܡܸܬܼܝܲܐܒܼܵܢܘܼܬܼܵܐ ܟܝܵܢܵܝܬܼܵܐ ܡܸܬܿܬܿܥܝܼܪܵܐ ܒܵܗ̇ ܒܢܲܦܫܵܐ:</l>
                <l>ܘܡܲܫܩܸܐ ܠܗܘܿܢ ܟܵܤܵܐ ܗܵܢܵܐ ܘܡܲܪܘܸܐ ܠܗܘܿܢ. ܘܡ̣ܢ ܗܵܝ̇ ܫܵܥܬܼܵܐ:</l>
                <l>ܬܘܼܒܼ ܠܵܐ ܡܲܪܓܫܝܼܢ ܒܠܹܐܘܬܼܵܐ: ܘܗܵܘܹ̇ܝܢ ܠܵܐ ܪ̈ܵܓܼܘܿܫܹܐ ܒܐܘܼ̈ܠܨܵܢܹܐ.</l>
                <l>ܘܲܒܼܟܼܠܹܗ ܪܲܗܛܵܐ ܕܡܲܪܕܝܼܬܼܗܘܿܢ ܗܵܟܲܢ ܡܸܤܬܲܒܼܪܵܐ ܠܗܘܿܢ: ܐܲܝܟܼ</l>
                <l>ܡܲܢ ܕܒܼܵܐܐܲܪ ܪܵܕܹܝܢ: ܕܠܵܐ ܕܘܼܪ̈ܟܵܬܼܵܐ ܐ̄ܢܵܫܵܝ̈ܬܼܵܐ. ܟܲܕܼ ܠܵܐ ܡܸܬܼܚܲܙܝܵܐ</l>
                <l></l>
                <pb n="512"/>
                <l></l>
                <l>ܠܗܘܿܢ ܠܲܓܼܡܵܪ ܥܲܤܩܘܼܬܼܵܐ ܕܐܘܼܪܚܵܐ: ܘܐܵܦܠܵܐ ܕܐܝܼܬܼ ܩܕܼܵܡܲܝܗܘܿܢ</l>
                <l>ܢܲܚ̈ܠܹܐ ܘܪ̈ܵܡܵܬܼܵܐ. ܐܸܠܵܐ ܐܝܼܬܼܵܘܗܝ ܠܗܘܿܢ ܥܲܪܡܵܐ ܠܫܲܦܝܵܐ: ܘܐܲܬܼܪܵܐ</l>
                <l>ܥܲܤܩܵܐ ܠܲܦܩܲܥܬܼܵܐ. ܒܗܵܝ̇ ܕܟܼܠܫܵܥ: ܠܟܸܢܦܵܐ ܕܐܲܒܼܘܼܗܘܿܢ ܚܵܝ̇ܪܝܼܢ.</l>
                <l>ܠܟܼܠܗܹܝܢ ܗܵܠܹܝܢ ܕܪ̈ܲܚܝܼܩܵܢ ܘܠܵܐ ܡܸܬܲܚܲܙ̈ܝܵܢ: ܘܐܲܝܟܼ ܕܒܲܩܢܘܿܡܗܹܝܢ</l>
                <l>ܚܲܬܿܝܼܬܼܵܐ ܥܵܒܼ̇ܕܵܐ ܠܗܘܿܢ: ܕܢܸܬܼܒܲܩܘܿܢ ܒܗܹܝܢ ܦܸܠܐܬܼܵܢܵܐܝܼܬܼ: ܒܥܲܝܢܵܐ</l>
                <l>ܟܤܝܼܬܼܵܐ ܕܗܲܝܡܵܢܘܼܬܼܵܐ. ܡܸܛܠ ܗܵܝ̇ ܕܟܼܠܗܹܝܢ ܡܢ̈ܵܘܵܬܼܵܐ ܕܢܲܦܫܵܐ</l>
                <l>ܚܲܡ̣ ܠܗܹܝܢ ܐܲܝܟܼ ܕܲܒܼܢܘܼܪܵܐ: ܒܤܘܼܘܵܚܵܐ ܕܐܲܝܠܹܝܢ ܕܪ̈ܲܚܝܼܩܵܢ ܐܲܝܟܼ ܡܲܢ</l>
                <l>ܕܩܲܪ̈ܝܼܒܼܵܢ ܠܗܘܿܢ: ܠܬܲܡܵܢ ܡܸܟܹܝܠ ܡܬܼܝܼܚ ܟ̱ܠܹܗ ܛܵܘܚܵܐ</l>
                <l>ܕܚܘܼܫܵܒܲܝ̈ܗܘܿܢ: ܘܕܸܐܡܲܬܼܝ ܢܸܡܛܘܿܢ ܡܤܲܪܗܒܼܝܼܢ: ܘܐܸܡܲܬܼܝ</l>
                <l>ܕܩܵܪܒܼܝܼܢ ܠܟܼܠ ܚܕܼܵܐ ܚܕܼܵܐ ܡ̣ܢ ܡܝܲܬܿܪ̈ܵܬܼܵܐ. ܠܡܸܦܠܲܚ ܐܸܢܹܝܢ: ܠܵܐ</l>
                <l>ܗ̄ܘ̣ܵܐ ܡܢܵܬܼܵܢܵܐܝܼܬܼ ܦܵܠ̇ܚܝܼܢ ܠܗܹܝܢ: ܐܸܠܵܐ ܚܵܒܼܘܼܫܵܐܝܼܬܼ ܟ̱ܠܵܗ̇ ܒܟܼܠܵܗ̇</l>
                <l>ܒܲܚܕܼܵܐ ܙܒܲܢ. ܒܗܵܝ̇ ܕܡܲܪܕܝܼܬܼܗܘܿܢ: ܠܵܘ ܒܐܘܼܪܲܚ ܡܲܠܟܵܐ ܥܵܒܼ̇ܕܝܼܢ</l>
                <l>ܐܲܝܟܼ ܟܠܢܵܫ: ܐܸܠܵܐ ܫܒܼܝܼ̈ܠܹܐ ܦܵܤܘܿܩܹ̈ܐ ܓܵܒܹ̇ܝܢ ܠܗܘܿܢ: ܗܵܢܘܿܢ</l>
                <l>ܕܓܲܢ̄ܒܵܪܹ̈ܐ ܘܕܲܠܝܼ̈ܠܹܐ ܪܵܕܹܝܢ ܒܗܘܿܢ: ܐܲܝܠܹܝܢ ܕܲܕܼܠܝܼܠܵܐܝܼܬܼ ܡܡܲܢܥܝܼܢ</l>
                <l>ܠܗܘܿܢ ܠܐܵܘܵܢܵܐ. ܒܗܵܝ̇ ܕܗ̤ܘ ܤܲܒܼܪܵܐ ܗܵܐ ܫܵܓܲܪ ܠܗܘܿܢ ܐܲܝܟܼ</l>
                <l>ܕܲܒܼܢܘܼܪܵܐ: ܘܠܵܐ ܡܨܸܝܢ ܫܵܠܹ̇ܝܢ ܡ̣ܢ ܬܟܼܝܼܒܼܘܼܬܼ ܪܲܗܛܵܐ ܐܲܡܝܼܢܵܐ</l>
                <l>ܒܚܲܕܼܘܲܬܼܗܘܿܢ. ܘܓܼܵܕܼܫܵܐ ܠܘܵܬܼܗܘܿܢ ܐܲܝܟܼ ܗܵܝ̇ ܕܐܸܡ݂ܲܪ ܛܘܼܒܼܵܢܵܐ</l>
                <l>ܐܹܪܲܡܝܵܐ: ܕܐܸܡ̇ܪܹܬܼ ܠܲܡ ܕܬܼܘܼܒܼ ܠܵܐ ܐܸܢܿܕܲܟܼܪܝܼܘܗܝ: ܘܠܵܐ ܐܸܡܲܠܸܠ</l>
                <l>ܒܲܫܡܹܗ. ܘܲܗܘ̤ܵܐ ܒܠܹܒܿܝ ܐܲܝܟܼ ܢܘܼܪܵܐ ܕܝܵܩܕܵܐ: ܘܚܵܒܵܐ ܒܓܲܪ̈ܡܹܐ.</l>
                <l>ܗܵܟܲܢܵܐ ܗܵܘܹ̇ܐ ܒܠܸܒܿܗܘܿܢ ܥܘܼܗܕܵܢܵܐ ܕܲܐܵܠܵܗܵܐ ܠܐܲܝܠܹܝܢ ܕܲܒܼܤܲܒܼܪܵܐ</l>
                <l>ܕܡܘܼܠܕܵܢܵܐ ܪܵܕܹܝܢ. ܫܒܼܝܼ̈݁ܠܹܐ ܦܵܤܘܿܩܹ̈ܐ: ܠܲܡܝܲܬܿܪ̈ܵܬܼܵܐ ܚܵܒܼ̈ܘܿܫܵܬܼܵܐ ܩ̇ܪܹܝܬܼ</l>
                <l></l>
                <pb n="513"/>
                <l></l>
                <l>ܐܸܢܹܝܢ: ܗܵܝ̇ ܕܲܠܝܬܿ ܒܗܹܝܢ ܟܪܘܼܟܼܝܵܐ ܘܛܵܘܪܵܐ ܕܲܫܒܼܝܼ̈ܠܹܐ ܤܲܓܝܼ̈ܐܹܐ</l>
                <l>ܕܕܼܘܼܒܵܪܵܐ ܕܡ̣ܢ ܗܵܘ̇ ܠܗܵܢܵܐ: ܘܐܲܬܼܪܵܐ ܘܙܲܒܼܢܵܐ ܘܦܘܼܠܗܵܕܼܵܐ. ܐܸܠܵܐ</l>
                <l>ܩܵܝ̇ܡܝܼܢ ܥܠܹܝܗ̇: ܘܡܸܚܕܼܵܐ ܡܫܲܡܠܹܝܢ ܠܵܗ̇.</l>
                <l>ܡܫܲܐܠܵܢܵܐ. ܡܵܢܵܐ ܐܝܼܬܹܝܗ̇ ܠܵܐ ܚܵܫܘܿܫܘܼܬܼܵܐ؟ ܘܦܲܢܝܼ ܤܵܒܼܵܐ: ܠܵܐ</l>
                <l>ܚܵܫܘܿܫܘܼܬܼܵܐ: ܠܵܘ ܠܵܐ ܡܲܪܓܫܲܬܼ ܒܝܼܫܹ̈ܐ ܐܝܼܬܹܝܗ̇: ܐܸܠܵܐ ܠܵܐ ܡܩܲܒܿܠܲܬ</l>
                <l>ܚܲܫܹ̈ܐ. ܕܡ̣ܢ ܡܝܲܬܿܪ̈ܵܬܼܵܐ ܤܒܼܝܼ̈ܤܵܬܼܵܐ ܕܲܩܢܹܝܢ ܕܓܲܠ̈ܝܵܢ ܘܲܕܼܟܲܤ̈ܝܵܢ:</l>
                <l>ܐܸܬܼܡܚܸܠܘ ܠܗܘܿܢ ܚܲܫܹ̈ܐ: ܘܠܵܐ ܕܠܝܼܠ ܠܗܘܿܢ ܠܡܸܤܥܵܐ ܥܲܠ</l>
                <l>ܢܲܦܫܵܐ. ܘܐܵܦ ܪܸܥܝܵܢܵܐ: ܠܵܐ ܤܢܝܼܩ ܟܠܫܵܥ ܠܲܡܚܵܪ ܒܗܘܿܢ. ܒܗܵܝ̇</l>
                <l>ܕܲܒܼܟܼܠܙܒܲܢ: ܡܸܛܠ ܒܙܵܘܥܹܗ ܡ̣ܢ ܗܸܪܓܵܐ ܘܥܸܢܝܵܢܵܐ ܕܪܸ̈ܢܝܹܐ ܡܝܲܬܿܪܹ̈ܐ:</l>
                <l>ܕܲܒܼܤܘܼܟܵܠܵܐ ܡܸܬܿܬܿܙܝܼܥܝܼܢ ܒܗܵܘܢܵܐ. ܘܡܵܐ ܕܫܲܪܝܼ ܚܲܫܵܐ ܡܸܬܿܬܿܙܝܼܥ:</l>
                <l>ܡܸܢܫܹܠܝ ܐܸܬܼܚܛܸܦ ܪܸܥܝܵܢܵܐ ܡ̣ܢ ܨܹܐܕܵܘܗܝ ܒܝܲܕܼ ܤܘܼܟܵܠܵܐ ܡܸܕܸܡ</l>
                <l>ܕܐܲܕܝܼܩ ܒܗܵܘܢܵܐ: ܘܦܵܫ̣ ܠܹܗ ܗ̤ܘ ܚܲܫܵܐ ܟܲܕܼ ܒܲܛܝܼܠ. ܐܲܝܟܼ ܕܐܸܡ݂ܲܪ</l>
                <l>ܐܵܦ ܛܘܼܒܼܵܢܵܐ ܐܹܘܲܓܼܪܝܼܣ: ܕܗܵܘܢܵܐ ܕܲܒܼܛܲܝܒܿܘܼܬܹܗ ܕܐܲܠܵܗܵܐ ܥ̇ܒܼܵܕܼ̈ܐ</l>
                <l>ܕܲܡܝܲܬܿܪܘܼܬܼܵܐ ܓܵܡܲܪ. ܘܐܸܬܲܩܲܪܲܒܼ ܠܘܵܬܼ ܝܑܼܕܲܥܬܼܵܐ: ܩܠܝܼܠ ܡܲܪܓܸܫ</l>
                <l>ܡ̣ܢ ܡܢܵܬܼܵܐ ܤܟܲܠܬܼܵܐ ܕܢܲܦܫܵܐ. ܝܑܼܕܲܥܬܹܗ ܓܹܝܪ ܚܵܛ̇ܦܵܐ ܠܹܗ ܠܪܵܘܡܵܐ:</l>
                <l>ܘܲܡܢܲܟܼܪܝܵܐ ܠܹܗ ܠܟܼܠܗܹܝܢ ܕܲܒܼܥܵܠܡܵܐ. ܘܲܒܼܗܵܝ̇ ܕܗܸܢܘܿܢ ܡܸܛܠ</l>
                <l>ܕܼܟܼܝܘܼܬܼܗܘܿܢ ܐܸܬܼܩܲܛܲܢ ܠܹܗ ܗܵܘܢܗܘܿܢ: ܘܲܗܘ̤ܵܐ ܩܲܠܝܼܠ ܘܚܲܪܝܼܦ.</l>
                <l>ܡܸܛܠ ܥܲܢܘܵܝܘܼܬܼܵܐ ܬܘܼܒܼ ܐܸܬܼܡܪܸܩ ܠܹܗ ܗܵܘܢܵܐ: ܒܕܼܝܼܒܸܫ ܠܹܗ</l>
                <l>ܓܘܼܫܡܵܐ ܘܐܵܦ ܡ̣ܢ ܤܦܝܼܩܘܼܬܹܗ ܕܫܸܠܝܵܐ ܘܲܡܬܼܝܼܚܘܼܬܹܗ ܕܙܲܒܼܢܵܐ</l>
                <l>ܕܒܹܗ. ܘܡܸܛܠ ܗܵܢܵܐ ܩܲܝܼܠܵܐܝܼܬܼ ܫܵܟܹ̇ܢ ܥܲܠ ܡܸܕܸܡ ܡܸܕܸܡ:</l>
                <l>ܕܢܵܓܼܕܵܐ ܠܹܗ ܬܹܐܘܿܝܼܵܐ ܕܲܒܼܗܘܿܢ ܠܬܲܗܪܵܐ ܕܲܠܘܵܬܹܗ. ܘܥܲܠ ܗܵܕܹܐ</l>
                <l></l>
                <pb n="514"/>
                <l></l>
                <l>ܘܐܵܦ ܤܒܼܝܼܤܝܼܢ ܒܬܹܐܘܿܪ̈ܝܼܣ: ܘܠܵܐ ܡܬܼܘܿܡ ܚܵܤܲܪ ܠܗܘܿܢ</l>
                <l>ܡܠܘܿܐܵܐ ܕܤܘܼ̈ܟܵܠܹܐ ܡ̣ܢ ܪܸܥܝܵܢܗܘܿܢ. ܤܛܲܪ ܡ̣ܢ ܗܵܝ̇: ܕܗ̤ܘ</l>
                <l>ܪܘܼܚܵܐ ܦܹܐܪ̈ܵܘܗܝ ܡܚܲܦܸܛ ܒܗܘܿܢ. ܘܐܵܦ ܗ̤ܘ ܥܝܵܕܼܵܐ ܒܢܲܓܝܼܪܘܼܬܹܗ</l>
                <l>ܕܙܲܒܼܢܵܐ: ܥܛ̣ܵܐ ܐܸܢܘܿܢ ܠܥܘܼܗ̈ܕܵܢܹܐ ܡ̣ܢ ܠܸܒܵܐ: ܗܵܢܘܿܢ ܕܗܸܢܘܿܢ</l>
                <l>ܐܸܢܘܿܢ ܡܙܝܼ̈ܥܵܢܹܐ ܕܚܲܫܹ̈ܐ ܒܢܲܦܫܵܐ: ܘܚܲܝܠܵܐ ܪܹܫܵܝܵܐ ܕܤܵܛܵܢܵܐ. ܐܸܡܲܬܼܝ</l>
                <l>ܕܹܝܢ ܕܢܲܦܫܵܐ ܠܵܐ ܐܸܬܼܚܲܒܲܪ ܥܲܡ ܚܲܫܹ̈ܐ ܒܝܲܕܼ ܗܸܪܓܵܗ̇ ܕܲܒܼܗܘܿܢ:</l>
                <l>ܒܲܕܼܡ̣ܢ ܪܸܢܝܵܐ ܐ̄ܚܪܹܢܵܐ ܕܒܼܝܼܪܵܐ ܬܟܼܝܼܒܼܵܐܝܼܬܼ: ܠܵܐ ܡܨܼܐ ܩܵܐܹ̇ܬܼ ܚܹܝܠ</l>
                <l>ܛܸܦܪ̈ܲܝܗܘܿܢ ܒܪܸ̈ܓܼܫܹܝܗ̇ ܪ̈ܘܼܚܵܢܵܝܹܐ.</l>
                <l>ܡܫܲܐܠܵܢܵܐ. ܡܵܢܵܐ ܐܸܢܹܝܢ ܕܝܼ̈ܠܵܝܵܬܼܵܗ̇ ܕܡܲܟܿܝܼܟܼܘܼܬܵܐ؟ ܤܵܒܼܵܐ ܐܵܡܲ݁ܪ:</l>
                <l>ܐܲܝܟܲܢܵܐ ܕܡܲܤܒܿܪܵܢܘܼܬܼܵܐ ܡܒܲܕܪܵܢܝܼܬܼܵܐ ܗ̣̄ܝ ܕܢܲܦܫܵܐ ܒܦܲܢܛܵܤܝܼܵܐ</l>
                <l>ܕܦܸܗܝܵܗ̇: ܡ̣ܢ ܚܹܐܦܵܐ ܕܲܡܕܲܥܲܪ ܠܵܗ̇ ܠܡܸܦܪܲܚ ܒܲܥܢܵܢܵܐ</l>
                <l>ܕܚܘܼܫܵܒܹ̈ܝܗ̇ ܠܡܸܚܕܲܪ ܒܟܼܠܵܗ̇ ܒܪܝܼܬܼܵܐ: ܗܵܟܲܢܵܐ ܡܲܟܝܼܟܼܘܼܬܼܵܐ</l>
                <l>ܡܟܲܢܫܵܢܝܼܬܼܵܐ ܗ̣̄ܝ ܕܝܵܬܼܵܗ̇ ܒܫܲܠܝܘܼܬܼܵܐ ܕܚܘܼ̈ܫܵܒܹܐ: ܘܲܦܩܝܼܤܘܼܬܼܵܐ</l>
                <l>ܕܢܲܦܫܵܐ ܠܓܼܵܘ ܡܸܢܵܗ̇ܘ ܘܐܲܟܼܙܢܵܐ ܕܢܲܦܫܵܐ ܠܵܐ ܝܑܼܕܼܝܼܥܵܐ: ܘܠܵܐ ܠܥܲܝܢܵܐ</l>
                <l>ܕܒܸܤܪܵܐ ܡܸܬܼܚܲܙܝܵܐ: ܗܵܟܲܢܵܐ ܡܲܟܿܝܼܟܼܵܐ ܠܵܐ ܝܑܼܕܼܝܼܥ ܒܹܝܬܼ ܒܢܲܝ̈ܢܵܫܵܐ.</l>
                <l>ܘܐܲܝܟܼ ܢܲܦܫܵܐ ܒܓܼܵܘ ܦܲܓܼܪܵܐ: ܡܤܲܬܲܪ ܡ̣ܢ ܚܙܵܬܼܵܐ ܘܲܚܠܝܼܛܘܼܬܼܵܐ</l>
                <l>ܕܥܲܡ ܟܠ ܒܲܪܢܵܫ. ܡܲܟܼܝܼܟܼܵܐ ܕܲܫܪܵܪܵܐ: ܠܵܘ ܒܲܠܚܘܿܕܼ ܠܵܐ ܒܵܥܹ̇ܐ</l>
                <l>ܕܢܸܼܬܼܚܙܸܐ ܘܢܸܬܼܝܕܲܥ ܒܹܝܬܼ ܒܢܲܝ̈ܢܵܫܵܐ: ܡܸܛܠ ܓܢܝܼܙܘܼܬܹܗ</l>
                <l>ܘܲܩܦܝܼܤܘܼܬܹܗ ܕܡ̣ܢ ܟܠ: ܐܸܠܵܐ ܗܵܢܵܘ ܨܸܒܼܝܵܢܹܗ ܐܸܢ ܡܲܨܝܵܐ: ܕܐܵܦ</l>
                <l>ܗ̤ܘ ܡ̣ܢ ܢܲܦܫܹܗ ܢܸܗܘܸܐ ܥܲܡܝܼܕܼ ܘܲܚܡܝܼܠ: ܘܲܡܓܼܵܘܲܝ ܠܓܼܵܘ</l>
                <l>ܡܸܢܹܗ: ܒܫܲܠܝܘܼܬܼܵܐ ܘܦܵܘܫܵܐ ܕܙܵܘܥܵܘ̈ܗܝ ܥܲܡ ܪܸ̈ܓܼܫܵܘܗܝ ܟ̱ܠܹܗ</l>
                <l>ܒܟܼܠܹܗ: ܘܐܲܝܟܼ ܡܸܕܸܡ ܕܠܲܝܬܵܘܗܝ ܒܲܒܼܪܝܼܬܼܵܐ ܘܠܵܐ ܐܸܬ݂ܼܵܐ ܠܲܗܘܵܝܵܐ:</l>
                <l></l>
                <pb n="515"/>
                <l></l>
                <l>ܘܠܲܝܬܵܘܗܝ ܠܲܓܼܡܵܪ ܟܠ ܟ̱ܠܹܗ: ܕܐܵܦܠܵܐ ܗ̤ܘ ܠܢܲܦܫܹܗ ܨܵܒܹ̇ܐ</l>
                <l>ܕܢܸܬܼܝܼܕܲܥ ܘܢܸܬܼܪܓܸܫ. ܘܲܟܼܡܵܐ ܕܲܓܼܢܝܼܙ ܘܲܛܫܸܐ ܘܲܚܡܝܼܠ ܡ̣ܢ</l>
                <l>ܥܵܠܡܵܐ: ܟ̱ܠܹܗ ܠܘܵܬܼ ܡܵܪܹܗ ܐܝܼܬܼܵܘܗܝ. ܡܲܟܿܝܼܟܼܵܐ ܡܸܡܬܼܘܿܡ ܠܵܐ</l>
                <l>ܡܢܵܚ ܕܢܸܚܙܸܐ ܟܢܘܼ̈ܫܝܹܐ: ܘܪܵܘܒܵܐ ܕܐܵܟܼܠܘܿܣ: ܘܙܵܘܥܵܐ ܘܩܵܠܵܐ:</l>
                <l>ܘܠܵܐ ܫܘܼܪܬܵܚܵܐ ܘܨܸܒܼܬܼܵܐ ܘܦܘܼܪ̈ܦܵܥܹܐ ܕܡܸܢܗܘܿܢ ܐܲܫܝܼܕܼܘܼܬܼܵܐ: ܘܠܵܐ</l>
                <l>ܡܲܡܠܠܵܐ ܘܥܸܢܝܵܢܵܐ ܘܩܵܠܵܐ ܘܲܙܪܝܼܩܘܼܬܼܵܐ ܕܪܸ̈ܓܼܫܹܐ. ܐܸܠܵܐ ܝܲܬܝܼܪ</l>
                <l>ܡ̣ܢ ܟܠܡܸܕܸܡ ܓܒܸܐ ܥܠܵܘܗܝ: ܟܬܝܼܫܘܼܬܼܵܐ ܘܲܩܦܝܼܤܘܼܬܼܵܐ ܕܗ̤ܘ</l>
                <l>ܥܲܡ ܕܝܼܠܹܗ: ܟܲܕܼ ܫܠܸܐ ܘܲܚܡܝܼܠ ܘܲܡܫܵܘܚܲܕܼ: ܘܲܪܡܸܐ ܥܲܡ</l>
                <l>ܢܲܦܫܹܗ ܒܐܼܲܪܵܐ ܫܲܠܝܵܐ ܕܲܤܝܼܦܩ ܡ̣ܢ ܟܠ: ܘܲܫܠܸܐ ܡ̣ܢ ܟ̱ܠܵܗ̇</l>
                <l>ܒܪܝܼܬܼܵܐ. ܘܲܒܼܟܼܠܡܸܕܸܡ: ܙܥܘܿܪܘܼܬܼܵܐ ܘܲܡܤܲܩܡܘܼܬܼܵܐ ܘܲܤܝܼܩܘܼܬܼܵܐ</l>
                <l>ܘܡܸܤܟܹܢܘܼܬܼܵܐ ܡܚܲܒܿܒܼܵܐ ܥܠܵܘܗܝ. ܘܠܵܐ ܠܤܘܼܥܪ̈ܵܢܹܐ ܤܲܓܝܼ̈ܐܹܐ</l>
                <l>ܘܲܥ̇ܒܼܵܕܼ̈ܐ ܤܒܼܝܼ̈ܤܹܐ: ܐܸܠܵܐ ܒܟܼܠܙܒܲܢ ܒܲܤܦܝܼܩܘܼܬܼܵܐ ܘܲܕܼܠܵܐ ܪܸܢܝܵܐ</l>
                <l>ܩܝܼܡ: ܒܠܵܐ ܒܘܼܠܒܵܠܵܐ ܕܒܲܐܝܠܹܝܢ ܕܲܬܼܢܵܢ: ܕܠܵܐ ܢܸܦܩܘܼܢ</l>
                <l>ܚܘܼܫܵܒܼܵܘ̈ܗܝ ܠܒܲܪ ܡܸܢܹܗ. ܒܕܲܡܦܵܣ: ܕܐܸܢܗ̤ܘ ܕܲܒܼܤܲܓܝܼ̈ܐܵܬܼܵܐ</l>
                <l>ܢܸܦܸܠ: ܕܢܸܗܘܸܐ ܕܠܵܐ ܒܘܼܠܒܵܠܵܐ ܕܙܵܘܥܵܘ̈ܗܝ: ܠܵܐ ܡܸܫܟܚܵܐ.</l>
                <l>ܕܤܘܼܥܪ̈ܵܢܹܐ ܤܲܓܝܼ̈ܐܹܐ: ܪܸ̈ܢܝܹܐ ܐܸܢܘܿܢ ܤܲܓܝܼ̈ܐܹܐ. ܘܪܸܢܝܹܐ ܤܲܓܝܼ̈ܐܹܐ:</l>
                <l>ܟܢܘܼܫܝܵܐ ܐܸܢܘܿܢ ܕܡܲܚܫ̈ܒܼܵܬܼܵܐ: ܘܚܘܼ̈ܫܵܒܹܐ ܡܦܲܬܼܟܹ̈ܐ. ܘܲܢܦܲܩ̣ ܠܹܗ</l>
                <l>ܡܸܟܹܝܠ ܡ̣ܢ ܗܵܝ̇ ܕܢܸܗܘܸܐ ܡܥܲܠܲܚ ܡ̣ܢ ܨܸܦܬܼܵܐ ܕܐܲܪ̈ܥܵܢܵܝܵܬܼܵܐ ܒܫܲܝܢܵܐ</l>
                <l>ܕܚܘܼܫܵܒܼܵܘ̈ܗܝ: ܠܒܲܪ ܡ̣ܢ ܐܵܠ̈ܨܵܬܼܵܐ ܙܥܘܿܪ̈ܝܵܬܼܵܐ ܕܗ̤ܝ ܗ̣̄ܝ ܐܵܢܲܢܩܹܐ:</l>
                <l>ܘܪܸܥܝܵܢܵܐ ܕܲܫܩܝܼܠ ܪܸܢܝܵܐ ܝܑܼܚܝܼܕܼܵܝܵܐ ܒܙܵܘܥܵܘ̈ܗܝ ܡܫܲܝܹ̈ܐ. ܘܡܸܟܹܝܠ</l>
                <l>ܘܐܵܦ ܕܢܸܗܘܸܐ ܚܤܝܼܟܼ ܦܘܼܡܹܗ ܡ̣ܢ ܡܲܡܠܠܵܐ: ܠܵܐ ܫܵܒܼ̈ܩܵܢ ܠܹܗ</l>
                <l></l>
                <pb n="516"/>
                <l></l>
                <l>ܐܵܠ̈ܨܵܬܼܵܐ. ܘܐܵܬܹ̇ܐ: ܘܐܵܦ ܠܗܵܝ̇ ܕܢܸܤܬܲܓܲܦ ܘܲܢܤܲܓܸܦ. ܘܡܸܟܹܝܠ:</l>
                <l>ܐܸܬܼܦܬܲܚ ܠܹܗ ܬܲܪܥܵܐ ܠܚܲܫܹ̈ܐ: ܘܐܸܙܲܠܬ̤ ܠܵܗ̇ ܒܗܝܼܠܘܼܬܼܵܐ ܕܦܘܼܪܫܵܢܵܐ:</l>
                <l>ܥܸܪܩܲܬ̤ ܡܲܟܿܝܼܟܼܘܼܬܼܵܐ: ܐܸܤܬܿܟܲܪ ܬܲܪܥܵܐ ܕܲܫܠܵܡܵܐ. ܘܡܸܛܠ ܗܠܹܝܢ</l>
                <l>ܟܠܗܹܝܢ: ܐܲܡܝܼܢܵܐܝܼܬܼ ܡܵܕܹܝܢ ܡܢܲܛܲܪ ܢܲܦܫܹܗ ܡ̣ܢ ܤܲܓܝܼ̈ܐܵܬܼܵܐ:</l>
                <l>ܘܲܒܼܟܼܠܙܒܲܢ ܡܸܫܟܲܚ ܐܲܢ̄ܬܿ ܠܹܗ ܕܲܒܼܗܝܼܠ ܘܢܝܼܚ ܘܲܟܼܢܝܼܟܼ ܘܲܢܫܲܝܲܢ.</l>
                <l>ܒܡܲܟܿܝܼܟܼܵܐ ܡܸܡܬܼܘܿܡ: ܠܲܝܬܿ ܚܹܐܦܵܐ ܘܲܪܗܝܼܒܼܘܼܬܼܵܐ</l>
                <l>ܘܕܼܘܼܘܵܕܼܵܐ: ܘܠܵܐ ܙܵܘ̈ܥܹܐ ܚܲܡܝܼ̈ܡܹܐ ܘܩܲܠܝܼ̈ܠܹܐ. ܐܸܠܵܐ ܒܟܼܠܙܒܲܢ:</l>
                <l>ܒܢܵܘܚܵܐ ܫܪܸܐ. ܐܸܢ ܡܸܬܿܕܲܒܲܩ ܫܡܲܝܵܐ ܠܐܲܪܥܵܐ: ܡܲܟܝܼܟܼܵܐ ܠܵܐ</l>
                <l>ܡܸܬܿܬܿܙܝܼܥ. ܠܵܘ ܟܠ ܕܲܒܼܗܝܼܠ: ܡܲܟܿܝܼܟܼ. ܟܠ ܕܹܝܢ ܕܡܲܟܿܝܼܟܼ: ܐܵܦ</l>
                <l>ܒܗܝܼܠ. ܡܲܟܿܝܼܟܼܵܐ ܕܠܵܐ ܟܢܝܼܟܼ: ܠܲܝܬܿ. ܟܢܝܼܟܼܵܐ ܕܹܝܢ ܕܠܵܐ ܡܲܟܿܝܼܟܼ:</l>
                <l>ܤܲܓܝܼ̈ܐܹܐ ܡܸܫܟܲܚ ܐܲܢ̄ܬܿ. ܗܵܢܵܘ ܢܝܼܚܵܐ ܘܡܲܟܿܝܼܟܼܵܐ ܕܐܸܡ݂ܲܪ ܡܵܪܲܢ:</l>
                <l>ܕܝܼܠܲܦܘ ܡܹܢܝ ܕܢܝܼܚ ܐ̄ܢܵܐ ܘܡܲܟܝܼܟܼ ܐ̄ܢܵܐ ܒܠܹܒܿܝ: ܘܡܸܫܟܿܚܝܼܢ</l>
                <l>ܐܢ̄ܬܿܘܿܢ ܢܝܵܚܵܐ ܠܢܦܫܵܬܼ̈ܟܼܘܿܢ. ܡܲܟܿܝܼܟܼܵܐ: ܒܟܼܠܙܒܲܢ ܡܢܵܚ: ܒܲܕܼ</l>
                <l>ܠܲܝܬܿ ܡܸܕܸܡ ܕܲܡܙܝܼܥ ܠܪܸܥܝܵܢܹܗ. ܐܲܝܟܼ ܕܠܵܐ ܡܸܫܟܿܚܵܐ ܕܲܢܙܝܼܥ</l>
                <l>ܐ̄ܢܵܫ ܛܘܼܪܵܐ: ܗܵܟܲܢܵܐ ܠܵܐ ܡܸܬܿܬܿܙܝܼܥ ܪܸܥܝܵܢܹܗ ܕܡܲܟܼܝܼܟܼܵܐ: ܐܸܢ</l>
                <l>ܡܲܨܝܵܐ ܠܡܹܐܡܲܪ. ܘܲܟܼܒܲܪ ܐܵܦܠܵܐ ܫܟܼܝܼܪܵܐ ܕܗ̤ܝ ܗܵܕܹܐ ܐ̄ܢܵܫ ܢܹܐܡܲܪ:</l>
                <l>ܕܡܲܟܿܝܼܟܼܵܐ: ܐܵܦܠܵܐ ܡ̣ܢ ܗܵܢܵܐ ܥܵܠܡܵܐ ܐܝܼܬܼܵܘܗܝ. ܒܗܵܝ̇ ܕܠܵܐ</l>
                <l>ܒܥܵܩ̈ܵܬܼܵܐ ܡܵܘܦܸܐ ܘܡܸܬܿܬܿܙܝܼܥ: ܐܵܦܠܵܐ ܒܐܲܝܠܹܝܢ ܕܲܕܼܚܲܕܼܘܼܬܼܵܐ ܐܸܢܹܝܢ</l>
                <l>ܬܵܗܲܪ ܘܡܸܬܼܐܫܸܕܼ. ܐܸܠܵ ܟ̱ܠܵܗ̇ ܚܲܕܼܘܼܬܹܗ ܘܲܪܘܵܙܹܗ ܫܲܪܝܼܪܵܐ: ܒܗܵܠܹܝܢ</l>
                <l>ܕܡܵܪܹܗ ܐܝܼܬܼܵܘܝ. ܢܲܩܝܼ̈ܦܵܢ ܠܵܗ̇ ܕܹܝܢ ܠܡܲܟܿܝܼܟܼܘܼܬܼܵܐ: ܡܲܬܝܼܢܘܼܬܼܵܐ:</l>
                <l>ܟܢܝܼܫܘܼܬܼ ܝܵܬܼܵܐ: ܕܗ̤ܝ ܗ̣̄ܝ ܟܢܝܼܟܼܘܼܬܼܵܐ. ܩܵܠܵܐ ܟܒܼܝܼܫܵܐ: ܙܥܘܿܪܘܼܬܼ</l>
                <l></l>
                <pb n="517"/>
                <l></l>
                <l>ܡܲܡܠܠܵܐ: ܫܝܼܛܘܼܬܼ ܝܵܬܼܵܐ: ܒܲܤܝܘܼܬܼ ܢܲܚ̈ܬܹܐ: ܡܡܲܫܚܘܼܬܼ ܗܠܲܟܼܬܼܵܐ:</l>
                <l>ܪܟܼܝܘܼܬܼ ܚܝܵܪܵܐ: ܫܦܝܼܥܘܼܬܼ ܪ̈ܲܚܡܹܐ: ܕܠܝܼܠܘܼܬܼ ܕܼܡ̈ܥܹܐ: ܢܲܦܫܵܐ</l>
                <l>ܡܫܵܘܚܲܕܬܵܐ: ܠܸܒܵܐ ܬܒܼܝܼܪܵܐ: ܠܵܐ ܡܸܬܿܬܿܙܝܼܥܵܢܘܼܬܼܵܐ ܕܚܸܡܬܼܵܐ: ܠܵܐ</l>
                <l>ܙܪܝܼܩܘܼܬܼܵܐ ܕܪܸ̈ܓܼܫܹܐ: ܙܥܘܿܪܘܼܬܼ ܨܸܒܼ̈ܘܵܬܼܵܐ: ܙܥܪܘܼܬܼ ܚܫܲܚܬܼܵܐ</l>
                <l>ܒܟܼܠ: ܛܵܥܘܿܢܘܼܬܼܵܐ: ܡܤܲܝܒܿܪܵܢܘܼܬܼܵܐ: ܠܵܐ ܕܲܚܘܼܠܬܼܵܢܘܼܬܼܵܐ:</l>
                <l>ܓܲܢ̄ܒܵܪܘܼܬܼܵܐ ܕܠܸܒܵܐ ܕܡܸܬܼܝܼܠܕܵܐ ܡ̣ܢ ܤܸܢܐܲܬܼ ܚܲܝܹ̈ܐ ܙܲܒܼ̈ܢܵܢܵܝܹܐ:</l>
                <l>ܚܘܼܡܤܵܢܵܐ ܕܲܒܼܢܸܤܝ̈ܘܿܢܹܐ: ܙܵܘ̈ܥܹܐ ܝܲܩܝܼܪܹ̈ܐ ܘܠܵܐ ܩܲܠܝܼ̈ܠܹܐ: ܕܥܝܼܟܼܘܼܬܼܵܐ</l>
                <l>ܕܚܘܼ̈ܫܵܒܹܐ: ܢܛܝܼܪܘܼܬܼ ܐ̄ܪܵܙܵܐ: ܢܲܟܼܦܘܼܬܼܵܐ: ܢܲܟܿܝܼܚܘܼܬܼܵܐ: ܟܘܼܚܵܕܼܵܐ.</l>
                <l>ܘܝܲܬܼܝܼܪ ܡ̣ܢ ܟܠܗܹܝܢ: ܗܵܝ̇ ܕܢܸܫܬܘܿܩ ܐܲܡܝܼܢܵܐܝܼܬܼ: ܓܵܘܤܵܐ ܐܲܡܝܼܢܵܐ</l>
                <l>ܕܲܒܼܠܵܐ ܝܑܼܕܲܥܬܼܵܐ. ܠܡܲܟܿܝܼܟܼܵܐ ܡܸܡܬܼܘܿܡ: ܠܵܐ ܡܸܤܬܲܩܒܿܠܵܐ ܠܹܗ</l>
                <l>ܐܵܢܲܢܩܹܐ: ܕܥܵܒܼܕܵܐ ܠܹܗ ܕܢܸܬܿܕܵܘܲܕܼ. ܡܲܟܿܝܼܟܼܵܐ ܕܹܝܢ: ܘܟܲܕܼ ܒܲܠܚܘܿܕܼܵܘܗ</l>
                <l>ܐܝܼܬܼܵܘܗܝ: ܘܐܵܦ ܡ̣ܢ ܢܲܦܫܹܗ ܡܸܬܼܟܲܚܲܕܼ.</l>
                <l>ܡܸܬܿܕܲܡܲܪ ܐ̄ܢܵܐ ܐܝܼܬܼܵܘܗܝ ܐ̄ܢܵܫ ܡܲܟܿܝܼܟܼܵܐ ܒܲܫܪܵܪܵܐ: ܘܡܲܡܪܲܚ</l>
                <l>ܕܐܵܦܸܢ ܠܲܡܨܲܠܵܝܘܼ ܠܐܲܠܵܗܵܐ ܟܲܕܼ ܢܸܩܪܘܿܒܼ ܠܲܨܠܘܿܬܼܵܐ: ܐܵܘ ܕܫܵܘܹ̇ܐ</l>
                <l>ܠܗܵܕܹܐ: ܐܵܘ ܠܡܸܫܐܲܠ ܡܸܢܹܗ ܡܸܕܸܡ: ܐܵܘ ܕܝܵܕܲܥ ܡܵܢܵܐ ܢܨܲܠܸܐ.</l>
                <l>ܐܸܠܵܐ ܒܲܠܚܘܿܕܼ ܟܲܕܼ ܫܠܸܐ ܒܟܼܠܗܘܿܢ ܙܵܘܥܵܘ̈ܗܝ: ܘܲܡܤܲܟܵܝܘܼ</l>
                <l>ܡܤܲܟܸܐ ܒܲܠܚܘܿܕܼ ܠܪ̈ܲܚܡܹܐ: ܕܡܵܢܵܐ ܟܲܝ ܨܸܒܼܝܵܢܵܐ ܢܸܦܘܿܩ ܡܸܛܠܵܬܹܗ</l>
                <l>ܡ̣ܢ ܩܕܼܵܡ ܗܵܝ̇ ܪܲܒܿܘܼܬܼܵܐ ܤܓܼܝܼܕܬܵܐ. ܟܲܕܼ ܡܲܟ̈ܦܵܢ ܐܲܦܵܘ̈ܗܝ ܠܐܲܪܥܵܐ:</l>
                <l>ܘܚܵܘܪܵܐ ܓܵܘܝܵܐ ܕܠܸܒܹܗ ܬܠܸܐ ܥܲܠ ܬܲܪܥܵܐ ܕܲܩܕܼܘܿܫ ܩܘܼ̈ܕܼܫܹܐ</l>
                <l>ܕܲܡܪܲܝܡܵܐ. ܗܵܘ̇ ܕܥܲܪܦܸܠܵܐ ܕܲܫܟܼܝܼܢܬܹܗ ܡܲܓܼܗܲܤ ܥܲܝ̈ܢܹܐ ܕܲܤܪ̈ܵܦܹܐ:</l>
                <l>ܘܙܝܼܘܹܗ ܡܲܪܗܸܒܼ ܠܠܸܓܼܝ̈ܘܿܢܹܐ ܕܤܸܕܼܪ̈ܲܝܗܘܿܢ. ܘܫܸܬܼܩܵܐ ܪܡܸܐ</l>
                <l>ܥܲܠ ܟܠܗܘܿܢ ܬܸܓܼܡܲܝ̈ܗܘܿܢ: ܘܲܠܕܼܢܚܵܐ ܕܐ̄ܪ̈ܵܙܹܐ ܕܡ̣ܢ ܓܵܘ ܠܵܐ</l>
                <l></l>
                <pb n="518"/>
                <l></l>
                <l>ܡܸܬܼܚܲܙܝܵܢܘܼܬܼܵܐ ܡܤܲܟܹܝܢ: ܒܥܘܼܒܵܐ ܕܠܵܐ ܐܵܐܲܪ: ܒܙܵܘܥܵܐ ܕܠܵܐ ܩܵܠܵܐ:</l>
                <l>ܒܪܸ̈ܓܼܫܹܐ ܕܠܵܐ ܓܘܼܫܡܵܐ: ܒܡܲܪܓܫܵܢܘܼܬܼܵܐ ܕܠܵܐ ܕܡܘܼ: ܕܐܘܼܤܝܼܵܐ</l>
                <l>ܕܠܵܐ ܚܸܙܘܵܐ ܕܓܸܠܝܵܢܵܐ ܕܲܥܠܲܝܗܘܿܢ: ܟܲܕܼ ܡܚܝܼܠܵܐ ܚܲܝܠܬܼܵܢܘܼܬܼܵܐ</l>
                <l>ܕܙܵܘܥܲܝ̈ܗܘܿܢ ܠܲܡܤܲܝܒܵܪܘܼ ܩܕܼܵܡ ܓܲܠܠܹ̈ܐ ܕܐ̄ܪ̈ܵܙܵܘܗܝ. ܘܲܥܕܲܡܵܐ</l>
                <l>ܠܗܵܕܹܐ ܒܲܠܚܘܿܕܼ ܡܲܡܪܲܚ: ܕܐܲܝܟܼ ܨܸܒܼܝܵܢܵܟܼ ܡܵܪܝ܀</l>
                <l>ܗܵܠܹܝܢ ܕܹܝܢ ܥܕܲܡܵܐ ܠܗܵܪܟܵܐ ܕܢܸܪܫܘܿܡ ܠܵܟܼ ܒܦܸܬܼܓܼܵܡܹ̈ܐ</l>
                <l>ܦܫܝܼ̈ܛܹܐ: ܕܲܕܼܠܵܐ ܥܘܼܩܵܒܼܵܐ ܕܲܒܼܗܹܝܢ ܢܲܕܼܪܸܟܼ ܪܸܥܝܵܢܵܐ ܡܸܛܠ</l>
                <l>ܓܲܠܝܘܼܬܼܵܐ ܕܲܒܼ̈ܢܵܬܼ ܩܵܠܹ̈ܐ ܒܛܝܼܠܘܼܬܼܵܐ ܗܘ̤ܵܬܼ ܠܝܼ: ܐܲܝܠܹܝܢ ܕܡ̣ܢ</l>
                <l>ܩܸܪܝܵܢܵܐ ܕܲܒܼܗܹܝܢ ܒܲܠܚܘܿܕܼ: ܛܵܥܹ̇ܐ ܗܵܘܢܵܐ ܠܕܼܘܼܒܵܪ̈ܵܘܗܝ</l>
                <l>ܘܲܠܗܘܼܦܵܟܼܵܘ̈ܗܝ ܕܥܵܠܡܵܐ ܗܵܢܵܐ ܘܲܠܚܲܝܵܘ̈ܗܝ ܒܸܤܪ̈ܵܢܵܝܹܐ: ܘܲܡܫܲܢܸܐ</l>
                <l>ܒܪܸܥܝܵܢܹܗ ܡ̣ܢ ܟܲܕܘܼ ܠܗܵܘ̇ ܥܵܠܡܹܗ ܫܲܪܝܼܪܵܐ ܘܲܡܝܲܬܿܪܵܐ. ܟܲܕܼ</l>
                <l>ܡܦܝܼܣ ܐ̄ܢܵܐ ܠܚܘܼܒܵܟܼ: ܕܡܵܐ ܕܦܵܓܲܥ ܐܲܢ̄ܬܿ ܒܗܵܠܹܝܢ ܐ̄ܪ̈ܵܙܹܐ: ܠܵܐ</l>
                <l>ܬܸܦܘܿܩ ܡܸܢܗܘܿܢ ܕܠܵܐ ܝܘܼܬܼܪܵܢ ܘܢܸܫܬܲܟܚܘܼܢ ܠܘܵܬܼܵܟܼ ܦܸܬܼܓܼܵܡܹ̈ܐ</l>
                <l>ܡܝܼ̈ܬܹܐ. ܕܠܵܐ ܢܸܗܘܘܿܢ ܠܵܟܼ ܐܲܝܟܼ ܗܵܢ̇ܘܿܢ ܕܐܸܙܕܲܡܲܢܘ ܠܫܵܪܘܼܬܼܵܐ</l>
                <l>ܗܵܝ̇ ܪܘܼܚܵܢܵܝܬܼܵܐ: ܘܐܸܫܬܐܸܠܘ ܡ̣ܢ ܕܲܠܡܸܥܲܠ ܠܵܗ̇. ܗܵܐ ܦܵܬܼܘܿܪܵܐ</l>
                <l>ܡܛܲܝܲܒܼ: ܘܐܵܕܼܫܹ̈ܐ ܪ̈ܘܼܚܵܢܹܐ ܤܕܼܝܼܪܝܼܢ ܥܠܵܘܗܝ: ܘܟܼܠ ܓܹܐ̈ܘܵܬܼܵܐ</l>
                <l>ܗܵܐ ܡܲܬܼܩ̈ܢܵܢ. ܘܲܡܤܲܟܸܐ ܠܲܢ ܚܲܬܼܢܵܐ: ܕܢܸܥܘܿܠ ܢܸܬܼܒܲܤܲܡ ܥܲܡܹܗ.</l>
                <l>ܠܵܐ ܢܸܫܬܿܐܸܠ ܡܸܟܹܝܠ: ܕܲܠܡܵܐ ܬܸܬܼܐܡܲܪ ܐܵܦ ܠܘܵܬܲܢ: ܒܲܪܬܼ ܩܵܠܵܐ</l>
                <l>ܗܵܝ̇ ܕܲܗܘ̤ܵܬܼ ܡܸܛܠܵܬܼܗܘܿܢ. ܡܵܢܵܐ ܗܵܟܹܝܠ؟ ܐܵܡܹܝܢ ܐܵܡܲ݁ܪ ܐ̄ܢܵܐ ܠܟܘܿܢ:</l>
                <l>ܕܚܲܕܼ ܡܸܢܗܘܿܢ ܕܲܙܡܝܼ̈ܢܹܐ ܗܵܢܘܿܢ: ܠܵܐ ܢܸܛܥܡܘܼܢ ܡ̣ܢ  ܚܫܵܡܝܼܬܲܝ.</l>
            </div>
        </body>
    </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8938">Discourse 62</title>
                <title xml:lang="en" level="s" ref="http://syriaca.org/work/8876">Ascetic Discourses, Part 1</title>
                <title level="s">Digital Syriac Corpus</title>
                <author ref="http://syriaca.org/person/550">Isaac of Nineveh</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">Paulus Bedjan</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"/>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/453</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>
                    
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
                        <editor>
                            <forename>Paulus</forename>
                            <surname>Bedjan</surname>
                        </editor>
                        <title level="m">Mar Isaacus Ninivita. De perfectione religiosa.</title>
                        <idno type="URI"/>
                        <idno type="zotero">1102</idno>
                        <imprint>
                            <pubPlace>Paris/Leipzig</pubPlace>
                            <publisher>Otto Harrassowitz</publisher>
                            <date>1909</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
            <creation>
                 <origDate type="composition" from="0650" to="0700">Late 7th century CE</origDate>
             </creation>
        </profileDesc>
        <revisionDesc status="UncorrectedTranscription"> 
            <change when="2019-03-05" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>
            <div type="rubric" xml:lang="syr">
                <l>ܥܲܠ ܗܵܝ̇ ܕܡ̣ܢ ܚܘܼ̈ܫܵܒܹܐ ܕܡܸܬܿܬܿܙܝܼܥܝܼܢ ܒܹܗ: ܡܸܫܬܵܘܕܲܥ ܐ̄ܢܵܫ</l>
                <l>ܕܒܲܐܝܕܵܐ ܡܫܘܼܚܬܼܵܐ ܩܵܐܹ̇ܡ: ܕܐܝܼܬܲܝܗܘܿܢ ܗܵܠܹܝܢ. ܤܒ.</l>
            </div>
            <div type="body" xml:lang="syr">
                <l>ܒܲܪܢܵܫܵܐ ܟܡܵܐ ܕܐܝܼܬܼܵܘܗܝ ܒܡܲܗܡܝܵܢܘܼܬܼܵܐ: ܡ̣ܢ ܫܵܥܲܬܼ ܡܵܘܬܵܐ</l>
                <l>ܕܵܚܹ̇ܠ. ܟܲܕܼ ܕܹܝܢ ܢܸܬܼܩܲܪܲܒܼ ܠܘܵܬܼ ܐܲܠܵܗܵܐ: ܡ̣ܢ ܦܸܓܼܥܵܐ ܕܕܼܝܼܢܵܐ. ܟܲܕܼ</l>
                <l>ܕܹܝܢ ܡܲܠܝܵܐܝܼܬܼ ܢܹܐܬܸܐ ܠܲܩܕܼܵܡܵܘܗܝ: ܒܚܘܼܒܵܐ ܡܸܬܼܒܲܠ̈ܥܵܢ</l>
                <l>ܬܲܪ̈ܬܲܝܗܹܝܢ. ܕܐܲܝܟܼ ܐܲܝܟܲܢ؟ ܟܲܕܼ ܒܝܼܕܲܥܬܼܵܐ ܘܲܒܼܕܼܘܼܒܵܪܹ̈ܐ ܕܦܲܓܼܪܵܐ</l>
                <l></l>
                <pb n="430"/>
                <l></l>
                <l>ܩܵܐܹ̇ܡ: ܡ̣ܢ ܗܵܘܬܵܐ ܡܸܤܬܲܪܲܕܼ. ܘܟܲܕܼ ܒܝܼܕܲܥܬܼܵܐ ܢܲܦܫܵܢܵܝܬܼܵܐ ܘܕܼܘܼܒܵܪܹ̈ܐ</l>
                <l>ܬܲܩ̈ܢܹܐ: ܒܥܘܼܗܕܵܢܵܐ ܕܕܼܝܼܥܵܐ ܪܵܦܹ̇ܬܼ ܪܸܥܝܵܢܹܗ ܒܟܼܠܫܵܥ. ܒܗܵܝ̇ ܕܒܹܗ</l>
                <l>ܒܲܟܼܝܵܢܵܐ: ܬܪܝܼܨܵܐܝܼܬܼ ܩܵܐܹ̇ܡ. ܘܲܒܼܛܲܟܼܤܵܐ ܢܲܦܫܵܢܵܝܵܐ ܡܸܬܿܬܿܙܝܼܥ ܘܡܸܬܿܕܲܒܲܪ</l>
                <l>ܒܝܼܕܲܥܬܹܗ: ܘܲܒܼܕܼܘܼܒܵܪܹܗ. ܘܲܒܼܩܲܪܝܼܒܼܘܼܬܼܵܐ ܕܐܲܠܵܗܵܐ: ܫܲܦܝܼܪ ܐܝܼܬܼܵܘܗܝ.</l>
                <l>ܟܲܕܼ ܕܹܝܢ ܠܗܵܝ̇ ܝܑܼܕܲܥܬܼܵܐ ܕܲܫܪܵܪܵܐ ܢܸܡܛܸܐ: ܒܡܸܬܿܬܿܙܝܼܥܵܢܘܼܬܼܵܐ</l>
                <l>ܕܡܲܪܓܫܵܢܘܼܬܼܵܐ ܕܐ̄ܪ̈ܵܙܵܘܗܝ ܕܐܲܠܲܗܵܐ: ܘܡܸܫܬܲܪܲ ܒܤܲܒܼܪܵܐ ܕܲܥܬܼܝܼܕܼ:</l>
                <l>ܒܚܘܼܒܵܐ ܡܸܬܼܒܠܲܥ. ܗܵܘ̇ ܕܦܲܓܼܪܵܢܵܐ ܗ̄ܘ̣: ܒܲܕܼܡܘܼܬܼ ܚܲܝܘܬܼܵܐ ܡ̣ܢ</l>
                <l>ܢܸܟܼܤܬܼܵܐ ܕܵܚܹ̇ܠ. ܡܠܝܼܠܵܐ ܕܹܝܢ: ܡ̣ܢ ܕܝܼܢܹܗ ܕܐܲܠܵܗܵܐ. ܐܲܝܢܵܐ ܕܲܗܘ̤ܵܐ</l>
                <l>ܒܪܵܐ: ܠܚܘܼܒܵܐ ܫܲܦܲܪ: ܘܠܵܐ ܠܫܲܒܼܛܵܐ ܕܲܡܕܲܚܸܠ. ܐܸܢܵܐ ܠܲܡ</l>
                <l>ܘܒܲܝܬܹܗ ܕܐܵܒܼܝ: ܠܡܵܪܝܵܐ ܦܵܠ̇ܚܝܼܢܲܢ. ܚܘܼܒܵܐ ܓܹܝܪ: ܡܒܲܛܠܵܢܵܐ ܗ̄ܘ̣</l>
                <l>ܕܕܼܚܸܠܬܼܵܐ. ܘܠܵܘ ܒܲܠܚܘܿܕܼ ܠܵܐ ܕܵܚܹ̇ܠ: ܐܸܠܵܐ ܐܵܦ ܠܫܘܼܢܵܝܵܐ ܡܸܬܼܝܲܐܲܒܼ.</l>
                <l>ܚܘܼܒܵܐ: ܫܵܪܘܿܝܵܐ ܗ̄ܘ̣ ܕܚܲܝܹ̈ܐ ܕܙܲܒܼܢܵܐ. ܐܲܝܢܵܐ ܕܲܠܚܘܼܒܵܐ ܕܐܲܠܵܗܵܐ ܡܲܛܝܼ:</l>
                <l>ܠܵܐ ܬܘܼܒܼ ܡܸܬܼܪܲܓܼܪܲܓܼ ܕܲܢܩܵܘܸܐ ܬܢܵܢ. ܚܲܒܿܝܼ̈ܒܲܝ: ܡܸܛܠ ܕܲܗܹ̇ܝܬܼ</l>
                <l>ܠܸܠܵܐ: ܠܵܐ ܡܤܲܝܒܲܪ ܐ̄ܢܵܐ ܕܐܸܛܲܪ ܐ̄ܪܵܙܵܐ ܒܫܸܬܼܩܵܐ. ܐܸܠܵܐ ܗܵܘܹ̇ܐ ܐ̄ܢܵܐ</l>
                <l>ܫܵܛܝܵܐ: ܡܸܛܠ ܝܘܼܬܼܪܲܢ ܐܲܝܲܚ̈. ܒܲܕܼܗܵܢܵܘ ܚܘܼܒܵܐ ܫܲܪܝܼܪܵܐ: ܕܠܵܐ</l>
                <l>ܡܨܸܐ ܕܲܢܟܲܬܲܪ ܒܲܨܒܼܘܼܬܼܵܐ ܕܚܘܼܒܵܐ ܡ̣ܢ ܡܲܚܒܼܵܢܵܘ̈ܗ. ܙܲܒܼ̈ܢܵܬܼܵܐ</l>
                <l>ܤܲܓܝܼ̈ܐܵܬܼܵܐ: ܟܲܕܼ ܗܵܠܹܝܢ ܡܲܟܼܬܸܒܼ ܗ̄ܘܹ̇ܝܬܼ: ܦܵܝ̈ܫܵܢ ܗ̣̄ܘܲܝ̈ ܨܸܒܼ̈ܥܵܬܼܝ</l>
                <l>ܥܲܠ ܟܲܪܛܲܝܤܵܐ. ܠܵܐ ܡܚܲܡܤ̈ܢܵܢ ܗ̄ܘܲܝ̈ ܩܕܼܵܡ ܗܲܢܝܼܐܘܼܬܼܵܐ:</l>
                <l>ܕܲܒܼܠܸܒܵܐ ܢܵܦ̇ܠܵܐ ܗ̄ܘ̣ܵܬܼ: ܘܲܡܫܲܬܿܩܵܐ ܠܪܸ̈ܓܼܫܹܐ. ܒܪܲܡ ܛܘܼܒܼܵܘܗܝ</l>
                <l>ܠܐܲܝܢܵܐ ܕܒܲܐܠܵܗܵܐ ܐܸܬܼܥܢܝܼ ܐܲܡܝܼܢܵܐܝܼܬܼ: ܘܲܢܓܲܕܼ ܢܲܦܫܹܗ ܡ̣ܢ ܟܠܗܹܝܢ</l>
                <l>ܥܵܠܡܵܢܵܝ̈ܬܼܵܠ: ܘܲܠܘܵܬܹܗ ܗܘ̤ܵܐ ܒܲܠܚܘܿܕܼܵܘܗܝ: ܒܥܸܝܢܵܢܵܐ ܕܝܼܕܲܥܬܹܗ.</l>
                <l>ܕܐܵܦܸܢ ܡܲܓܲܪ ܪܘܼܚܹܗ: ܠܵܐ ܡܵܘܚܲܪ ܤܲܓܝܼ ܡ̣ܢ ܕܢܸܚܙܹܐ ܦܹܐܪܹ̈ܐ.</l>
                <l></l>
                <pb n="431"/>
                <l></l>
                <l>ܚܲܕܼܘܼܬܼܵܐ ܕܒܲܐܠܵܗܵܐ: ܚܲܝܠܬܼܵܢܝܵܐ ܗ̣̄ܝ ܚܲܝܹ̈ܐ ܕܲܬܼܢܵܢ. ܘܐܲܝܢܵܐ</l>
                <l>ܕܐܸܫܟܚܵܗ̇: ܠܵܐ ܒܲܠܚܘܿܕܼ ܒܚܲܫܹ̈ܐ ܠܵܐ ܡܸܬܼܒܲܩܸܐ: ܐܸܠܵܐ ܐܵܦܠܵܐ ܥܲܠ</l>
                <l>ܚܲܝܵܘ̈ܗܝ ܡܸܬܼܦܢܸܐ ܬܘܼܒܼ. ܘܠܵܐ ܪܓܸܫܬܼܵܐ ܐ̄ܚܪܹܬܼܵܐ ܐܝܼܬܼ ܠܹܗ ܡ̣ܢ</l>
                <l>ܗܵܝܕܹܝܟ. ܐܸܢ ܫܲܪܝܼܪܵܐܝܼܬܼ ܐܸܫܬܿܘܝܼ ܠܗܵܕܹܐ. ܚܠܸܐ ܚܘܼܒܵܐ: ܝܲܬܝܼܪ ܡ̣ܢ</l>
                <l>ܚܲܝܹ̈ܐ. ܘܲܚܠܸܐ ܤܘܼܟܵܠܵܐ ܕܥܲܠ ܐܲܠܵܗܵܐ: ܕܡܸܢܹܗ ܚܘܼܒܵܐ ܡܸܬܼܝܼܠܸܕܼ:</l>
                <l>ܝܲܬܝܼܪ ܡ̣ܢ ܕܸܒܼܫܵܐ ܘܡ̣ܢ ܟܲܟܵܪܝܼܬܼܵܐ. ܡܵܢܲܐ ܗ̣̄ܝ ܚܲܠܝܘܼܬܼܵܐ ܕܚܘܼܒܵܐ:</l>
                <l>ܕܝܲܬܝܼܪ ܡ̣ܢ ܚܲܝܹ̈ܐ؟ ܠܚܘܼܒܵܐ: ܠܵܐ ܟܲܪܝܵܐ ܠܹܗ ܚܠܵܦ ܡܲܚܒܼܵܢܵܘ̈ܗܝ</l>
                <l>ܠܲܡܩܲܒܵܠܘܼ ܪܸܒܿܘܿ ܡܵܘ̈ܬܝܼܢ. ܚܘܼܒܵܐ: ܝܲܠܕܵܐ ܗ̄ܘ̣ ܕܝܼܕܲܥܬܼܵܐ. ܝܑܼܕܲܥܬܼܵܐ:</l>
                <l>ܝܲܠܕܵܐ ܗ̣̄ܝ ܕܲܚܠܝܼܡܘܼܬܼ ܢܲܦܫܵܐ. ܚܠܝܼܡܘܼܬܼ ܢܲܦܫܵܐ: ܚܲܝܠܵܐ ܗ̄ܘ̣</l>
                <l>ܕܡ̣ܢ ܡܤܲܝܒܿܪܵܢܘܼܬܼܵܐ ܡܸܬܼܝܲܠܕܵܐ ܒܢܘܼܓܼܪܵܐ. ܘܡܵܢܲܐ ܗ̣̄ܝ ܝܑܼܕܲܥܬܼܵܐ؟</l>
                <l>ܪܓܸܫܬܼܵܐ ܕܚܲܝܹ̈ܐ ܠܵܐ ܡܵܝ̈ܘܿܬܹܐ. ܡܵܢܵܐ ܐܸܢܘܿܢ ܚܲܝܹ̈ܐ ܠܵܐ ܡܵܝ̈ܘܿܬܹܐ؟</l>
                <l>ܡܲܪܓܫܵܢܘܼܬܼܵܐ ܕܒܲܐܠܵܗܵܐ. ܝܑܼܕܲܥܬܼܵܐ ܕܥܲܠ ܐܲܠܵܗܵܐ: ܡܲܠܟܵܐ ܗ̄ܘ̣ ܕܟܼܠ</l>
                <l>ܪ̈ܓܝܼܓܼܵܐ. ܘܠܸܒܵܐ ܕܩܲܒܿܠܵܗ̇: ܝܲܬܝܼܪܬܵܐ ܗ̣̄ܝ ܠܹܗ ܚܲܠܝܘܼܬܼܵܐ ܕܟܼܠ</l>
                <l>ܕܒܲܐܪܥܵܐ. ܡܸܛܠ ܕܲܠܚܲܠܝܘܼܬܼܵܐ ܕܝܼܕܲܥܬܼܵܐ ܕܥܲܠ ܐܲܠܵܗܵܐ: ܡܸܕܸܡ</l>
                <l>ܠܵܐ ܦܵܚܹ̇ܡ܀</l>
                <l>ܡܵܪܝܵܐ: ܡܠܝܼ ܠܹܒܿܝ ܚܲܝܹ̈ܐ ܕܲܠܥܵܠܲܡ. ܚܲܝܹ̈ܐ ܕܲܠܥܵܠܲܡ ܐܝܼܬܲܝܗܘܿܢ:</l>
                <l>ܒܘܼܝܵܐܵܐ ܕܒܲܐܠܵܗܵܐ. ܐܲܝܢܵܐ ܕܒܼܘܼܝܵܐܵܐ ܕܒܲܐܠܵܗܵܐ ܐܸܫܟܲܚ: ܝܲܬܝܼܪ ܠܹܗ</l>
                <l>ܒܘܼܝܵܐܵܐ ܕܥܵܠܡܵܐ. ܡ̣ܢ ܡܵܢܵܐ ܡܸܬܼܪܓܸܫ ܠܒܲܪܢܵܫܵܐ ܕܩܲܒܸܠ̣ ܚܸܟܼܡܬܼܵܐ</l>
                <l>ܡ̣ܢ ܪܘܼܚܵܐ؟ ܡ̣ܢ ܗܵܝ̇ ܕܡܲܠܦܵܐ ܠܹܗ ܙܢܲܝ̈ܵܐ ܕܡܲܟܿܝܼܟܼܘܼܬܼܵܐ.</l>
                <l>ܒܟܲܤܝܘܼܬܹܗ: ܘܲܒܼܪܸ̈ܓܼܫܵܘܗܝ. ܘܡܸܬܼܓܠܸܐ ܠܹܗ ܒܡܲܕܥܹܗ: ܕܐܲܝܟܲܢܵܐ</l>
                <l>ܡܸܬܼܩܲܢܝܵܐ ܗ̤ܝ ܡܲܟܿܝܼܟܼܘܼܬܼܵܐ. ܘܡ̣ܢ ܡܵܢܵܐ ܡܸܬܼܪܓܸܫ ܕܲܡܛ̣ܵܐ</l>
                <l></l>
                <pb n="432"/>
                <l></l>
                <l>ܠܡܲܟܿܝܼܟܼܘܼܬܼܵܐ؟ ܡ̣ܢ ܗܵܝ̇ ܕܲܢܕܼܝܼܕܼ ܥܠܵܘܗܝ ܕܢܸܫܦܲܪ ܠܥܵܠܡܵܐ</l>
                <l>ܗܵܢܵܐ: ܒܗܘܼܦܵܟܼܵܘ̈ܗܝ ܐܵܘ ܒܡܸܠܬܹܗ: ܘܤܲܢܝܵܐ ܒܥܲܝܢܵܘ̈ܗܝ</l>
                <l>ܬܸܫܒܿܘܿܚܬܹܗ ܕܥܵܠܡܵܐ ܗܵܢܵܐ. ܡܵܢܵܐ ܐܸܢܘܿܢ ܚܲܫܹ̈ܐ؟ ܓܘܼܪ̈ܵܓܹܐ ܐܸܢܘܿܢ</l>
                <l>ܕܲܒܼܨܸܒܼ̈ܘܵܬܼܵܐ ܘܲܒܼܫܲܪ̈ܒܹܐ ܕܥܵܠܡܵܐ ܗܵܢܵܐ ܤܝܼܡܝܼܢ: ܕܲܚܫܲܚܬܼܵܐ ܡܙܝܼܥܝܼܢ</l>
                <l>ܕܦܲܓܼܪ̈ܵܐ ܠܤܘܼܢܩܵܢܵܐ: ܕܠܵܐ ܒܵܛ̇ܠܝܼܢ ܓܘܼܪ̈ܵܓܲܝܗܘܿܢ ܟܡܵܐ</l>
                <l>ܕܐܝܼܬܼܵܘܗܝ ܥܵܠܡܵܐ. ܒܲܪܢܵܫܵܐ ܕܹܝܢ ܕܐܸܫܬܘܼܝ ܠܡܲܕܥܵܐ ܐܲܠܵܗܵܝܵܐ:</l>
                <l>ܘܲܛܥܸܡ̣ ܘܐܲܪܓܸܫ̣ ܒܡܸܕܸܡ ܕܲܡܝܲܬܲܪ ܡ̣ܢ ܗܵܠܹܝܢ: ܠܵܐ ܥܵܐ̇ܠܝܼܢ</l>
                <l>ܓܘܼܪ̈ܓܹܐ ܕܗܵܠܹܝܢ ܠܠܸܒܹܗ. ܒܲܕܼܕܘܼܟܿܬܼܵܐ ܕܓܘܼܪ̈ܵܓܹܐ ܐܸܚܕܲܬ̤ ܪܸܓܿܬܼܵܐ:</l>
                <l>ܕܲܡܝܲܬܿܪܵܐ ܡ̣ܢ ܕܝܼܠܗܘܿܢ. ܘܠܵܐ ܩܵܪܒܿܝܼܢ ܓܘܼܪ̈ܵܓܹܐ ܕܨܸܒܼ̈ܘܵܬܼܵܐ:</l>
                <l>ܘܐܲܝܠܹܝܢ ܕܡܸܢܗܹܝܢ ܡܸܬܼܝܲܠ̈ܕܵܢ ܠܠܸܒܹܗ. ܐܸܠܵܐ ܩܵܝ̇ܡܝܼܢ ܠܒܲܪ:</l>
                <l>ܟܲܕܼ ܒܲܛܝܼܠܝܼܢ. ܠܵܘ ܟܲܕܼ ܗܸܢܘܿܢ ܓܘܼܪ̈ܓܲܝ ܚܲܫܹ̈ܐ ܠܲܝܬܿ ܐܸܢܘܿܢ: ܐܸܠܵܐ</l>
                <l>ܠܸܒܵܐ ܕܲܡܩܲܒܸܠ ܠܗܘܿܢ: ܠܗܘܿܢ ܡܝܼܬܼܵܐ ܗ̄ܘ̣ ܘܚܲܝ: ܠܡܸܕܸܡ</l>
                <l>ܐ̄ܚܪܹܝܢ. ܠܵܘ ܕܟܲܕܼ ܦܲܚ̣ܫ ܡ̣ܢ ܙܗܝܼܪܘܼܬܼܵܐ ܘܥܲܡܠܵܐ ܕܦܘܼܪܫܵܢܵܐ:</l>
                <l>ܐܸܠܵܐ ܕܠܲܝܬܿ ܠܹܗ ܬܲܟܼܬܘܼܫܵܐ ܒܪܸܥܝܵܢܹܗ. ܡܸܛܠ ܕܤܲܒܿܝܼܥܵܐ</l>
                <l>ܬܹܐܪܬܹܗ: ܡ̣ܢ ܒܘܼܤܵܡܵܐ ܕܡܸܕܸܡ ܐ̄ܚܪܹܝܢ. ܐܲܟܼܙܢܵܐ ܕܐ̄ܢܵܫ ܤܲܒܼܝܼܥ</l>
                <l>ܡ̣ܢ ܤܲܝܒܵܪܬܵܐ ܒܲܤܝܼܡܬܼܵܐ ܘܕܲܗܝܼܢܬܼܵܐ: ܘܡܲܠܝܵܐ ܬܹܐܪܬܹܗ ܡ̣ܢ ܗܵܝ̇</l>
                <l>ܕܲܗܝܼܢܘܼܬܼܵܐ ܘܒܼܘܼܤܵܡܵܐ. ܒܵܬܲܪ ܗܲܝܕܹܝܟ ܕܹܝܢ ܚܵܙܹ̇ܐ ܡܹܐܟܼܘܼܠܬܼܵܐ</l>
                <l>ܕܲܢܕܝܼܕܼܵܐ ܘܲܡܥܲܪܓܠܵܐ ܒܨܵܐܘܼܬܼܵܗ̇: ܠܵܘ ܒܲܠܚܘܿܕܼ ܠܵܐ ܤܢܝܼܩܵܐ ܥܲܠ</l>
                <l>ܒܛܝܼܠܘܼܬܼܵܐ ܗܵܝܕܹܝܟ ܗ̤ܝ ܬܹܐܪܬܵܐ ܕܬܸܬܼܟܠܸܐ ܕܠܵܐ ܬܸܪܲܓܼ: ܐܵܘ</l>
                <l>ܕܢܸܗܘܸܐ ܒܹܗ ܐܵܓܼܘܿܢܵܐ ܒܪܸܥܝܵܢܵܐ ܕܠܵܐ ܢܸܬܼܒܲܩܸܐ ܒܵܗ̇ ܒܓܘܼܪܵܓܼܵܐ:</l>
                <l>ܐܸܠܵܐ ܐܵܦ ܡܸܬܼܥܲܩܪܵܐ ܘܡܸܫܬܲܓܼܫܵܐ ܒܲܚܙܵܬܼܵܗ̇ ܟ̱ܠܵܗ̇ ܬܹܐܪܬܵܐ. ܠܵܐ</l>
                <l></l>
                <pb n="433"/>
                <l></l>
                <l>ܗ̄ܘ̣ܵܐ ܡܸܛܠ ܡܛܲܪܛܫܘܼܬܼܵܗ̇ ܕܗܵܝ̇ ܒܲܠܚܘܿܕܼ: ܟܒܲܪ ܕܹܝܢ ܐܵܦ</l>
                <l>ܒܵܗ̇ ܡܢܲܦܩܝܼܢ ܗ̄ܘ̣ܵܘ ܚܲܝܵܘ̈ܗܝ ܡ̣ܢ ܩܕܝܼܡ. ܐܸܠܵܐ ܕܝܼܬܿܝܼܪܵܐܝܼܬܼ ܡ̣ܢ</l>
                <l>ܦܸܚܡܵܐ ܕܲܡܝܲܬܿܪܘܼܬܼܵܗ̇ ܕܗܵܝ̇ ܤܲܝܒܵܪܬܵܐ ܐ̄ܚܪܹܬܼܵܐ: ܕܲܡܠܵܬܼܵܗ̇</l>
                <l>ܠܬܹܐܪܬܵܐ ܒܟܼܠ ܒܘܼܤܵܡ̈ܝܼܢ: ܗܵܟܲܢܵܐ ܐܝܼܬܹܝܗ̇ ܨܒܼܘܼܬܼܵܐ ܕܚܘܼܠܡܵܢ</l>
                <l>ܢܲܦܫܵܐ. ܠܸܒܵܐ ܕܩܲܒܸܠ̣ ܪܓܸܫܬܼܵܐ ܕܨܸܒܼ̈ܘܵܬܼܵܐ ܪ̈ܘܼܚܵܢܵܝܬܼܵܐ ܚܲܬܿܝܼܬܼܵܐܝܼܬܼ:</l>
                <l>ܘܬܹܐܘܿܪܝܼܵܐ ܕܥܵܠܡܵܐ ܕܲܥܬܼܝܼܕܼ: ܒܗܵܢܵܘ ܙܢܵܐ ܗܵܘ̇ܝܵܐ ܬܹܐܪܬܹܗ</l>
                <l>ܒܥܘܼܗܕܵܢܗܘܿܢ ܕܚܲܫܹ̈ܐ. ܘܐܲܟܼܙܢܵܐ ܕܐܸܢ ܐ̄ܢܵܫ ܢܸܨܛܪܸܟܼ ܡ̣ܢ</l>
                <l>ܥܘܼܬܼܪܵܐ: ܘܡܵܛܹ̇ܐ ܠܡܸܤܟܹܢܘܼܬܼܵܐ: ܘܗܵܘܹ̇ܐ ܨܪܝܼܟܼ ܡ̣ܢ ܤܲܝܒܵܪܬܵܐ</l>
                <l>ܗܵܝ̇ ܫܒܼܝܼܚܬܼܵܐ ܘܲܡܝܲܬܲܪܬܵܐ ܕܒܹܝܬܼ ܡܲܠܟܘܼܬܼܵܐ ܡܸܬܼܦܲܪܦܲܥ ܗ̄ܘ̣ܵܐ:</l>
                <l>ܘܢܸܛܥܸܐ ܗܸܢܝܵܢܵܐ ܘܛܲܥܡܵܐ ܕܝܼܠܵܗ̇. ܘܠܵܐ ܡܸܟܹܝܠ ܢܸܫܬܲܟܼܚܘܼܢ ܠܹܗ</l>
                <l>ܗܵܢܘܿܢ ܬܘܼܩܵܢܹ̈ܐ ܫܒܼܝܼ̈ܚܹܐ: ܘܢܸܗܘܸܐ ܤܪܝܼܩ ܐܸܤܛܘܼܡܟܹܗ ܡ̣ܢ</l>
                <l>ܒܘܼܤܵܡܵܐ ܕܕܼܘܼܢܗܘܿܢ: ܡ̇ܢ ܐܵܢܲܢܩܹܐ ܐܝܼܬܼ ܠܹܗ ܕܢܸܬܼܦܢܸܐ ܘܐܵܦ</l>
                <l>ܥܲܠ ܡܹܐܟܼܘܼܠܬܼܵܐ ܕܤܲܓܝܸ ܒܨܝܼܪܵܐ. ܗܵܟܲܢܵܐ ܗܵܘܹ̇ܐ ܐܲܝܢܵܐ ܕܐܸܫܬܿܘܝܼ</l>
                <l>ܠܚܘܼܠܡܵܢ ܢܲܦܫܹܗ. ܕܐܸܢ ܢܸܨܛܪܸܟܼ ܡ̣ܢ ܒܘܼܤܵܡܵܐ ܗܵܘ̇ ܐܲܠܵܗܵܝܵܐ:</l>
                <l>ܟܲܕܼ ܡܲܗܡܸܐ ܡ̣ܢ ܙܸܕܼܩܹܗ ܘܢܸܦܸܠ ܒܢܵܘܡܬܼܵܐ ܕܡܲܗܡܝܵܢܘܼܬܼܵܐ: ܬܘܼܒܼ</l>
                <l>ܡܸܬܼܦܬܼܵܐ ܥܲܠ ܡܹܐܟܼܘܼܠܬܼܵܐ ܗܵܝ̇ ܢܕܼܝܼܕܬܵܐ: ܕܲܡܥܲܪܓܠܵܐ ܒܟܼܠܵܗ̇</l>
                <l>ܨܵܐܘܼܬܼܵܐ ܘܲܡܛܲܪܛܫܵܐ: ܘܠܵܐ ܒܵܚܪܵܐ ܬܹܐܪܬܵܐ: ܡܸܛܠ ܐܸܤܛܘܼܡܟܵܐ</l>
                <l>ܕܢܲܦܫܵܐ ܕܲܤܦܝܼܩ. ܢܲܦܫܵܐ ܠܲܡ ܟܦܲܢܬܼܵܐ: ܐܵܦ ܡܲܪܝܼܪ̈ܵܬܼܵܐ ܚܲܠ̈ܝܵܢ</l>
                <l>ܐܸܢܹܝܢ ܠܵܗ̇܀</l>
                <l>ܘܬܼܘܼܒܼ: ܠܵܐ ܠܲܡ ܐ̄ܢܵܫ ܡܸܬܼܗܲܝܡܲܢ ܤܝܼܡܬܼܵܐ ܘܕܼܵܡܹ̇ܝܟ. ܐܸܢ</l>
                <l>ܕܹܝܢ ܢܵܛܲܪ ܢܵܡܘܿܤܵܐ ܕܲܙܗܝܼܪܘܼܬܼܵܐ ܘܥܲܡܠܵܐ ܕܦܘܼܪܫܵܢܵܐ: ܘܒܼܝܼܕܲܥܬܼܵܐ</l>
                <l></l>
                <pb n="434"/>
                <l></l>
                <l>ܕܡܸܢܗܘܿܢ ܡܵܬܹ̇ܩ ܚܲܝܹ̈ܐ: ܠܲܓܼܡܵܪ ܐܵܓܼܘܿܢܵܐ ܕܓܼܘܼܪ̈ܵܓܲܝ ܚܲܫܹ̈ܐ</l>
                <l>ܠܪܸܥܝܵܢܹܗ ܠܵܐ ܩܵܪܹܒܼ. ܘܠܵܐ ܗ̄ܘ̣ܵܐ ܒܬܲܟܼܬܘܼܫܵܐ ܟܠܹܝܢ ܕܠܵܐ</l>
                <l>ܢܸܥܠܘܼܢ ܠܠܸܒܵܐ ܗܸܢܘܿܢ ܓܘܼܪ̈ܵܓܹܐ: ܐܸܠܵܐ ܗ̤ܝ ܤܲܒܼܥܘܼܬܼܵܐ ܕܬܹܐܪܬܵܐ</l>
                <l>ܢܲܦܫܵܢܵܝܬܼܵܐ ܕܡܲܠܝܵܐ ܡ̣ܢ ܝܑܼܕܲܥܬܼܵܐ: ܘܪܸܓܲܬܼ ܚܸܙ̈ܘܵܢܹܐ ܬܡܝܼ̈ܗܹܐ ܕܒܼܵܗ̇</l>
                <l>ܫܟܼܝܼܚܵܐ: ܟܵܠ̇ܝܵܐ ܠܗܘܿܢ ܕܠܵܐ ܢܸܬܼܩܲܪܒܼܘܼܢ ܒܥܸܢܝܵܢܗܘܿܢ ܠܘܲܥܕܵܐ</l>
                <l>ܕܝܼܠܹܗ. ܠܵܘ ܟܲܕܼ ܦܲܚ̣ܫ ܡ̣ܢ ܙܗܝܼܪܘܼܬܼܵܐ: ܐܲܝܟܼ ܕܐܸܡ̇ܪܹܬܼ: ܘܥܲܡܠܵܐ</l>
                <l>ܕܦܘܼܪܫܵܢܵܐ: ܕܗܸܢܘܿܢ ܡܢܲܛܪ̈ܵܢܹܝܗ̇ ܕܝܼܕܲܥܬܼܵܐ ܕܲܫܪܵܪܵܐ ܘܢܘܼܗܪܵܐ</l>
                <l>ܢܲܦܫܵܢܵܝܵܐ: ܐܸܠܵܐ ܕܠܲܝܬܿ ܬܲܟܼܬܘܼܫܵܐ ܠܪܸܥܝܵܢܵܐ: ܡܸܛܠ ܥܸܠ̈ܠܵܬܼܵܐ</l>
                <l>ܕܐܸܬܼܬܲܩܪܲܚ. ܢܕܝܼܕܼܵܐ ܗ̣̄ܝ ܡܹܐܟܼܘܼܠܬܼܵܐ ܕܡܸܤ̈ܟܹܿܢܹܐ ܥܲܠ ܥܲܬܼܝܼܪܹ̈ܐ:</l>
                <l>ܘܤܲܝܒܵܪܬܵܐ ܕܲܟܼܪ̈ܝܼܗܹܐ ܥܲܠ ܚܠܝܼ̈ܡܹܐ. ܐܸܠܵܐ ܗ̤ܘ ܥܘܼܬܼܪܵܐ</l>
                <l>ܘܲܚܠܝܼܡܘܼܬܼܵܐ: ܡ̣ܢ ܙܗܝܼܪܘܼܬܼܵܐ ܘܚܘܼܦܵܛܵܐ ܡܸܬܼܩܲܝܡܝܼܢ. ܘܥܲܠܗܵܕܹܐ:</l>
                <l>ܗ̤ܘ ܟܝܵܢܵܐ ܤܵܗܹ̇ܕܼ. ܟܡܵܐ ܕܝܲܚ ܒܲܪܢܵܫܵܐ: ܥܲܠ ܙܗܝܼܪܘܼܬܼܵܐ</l>
                <l>ܘܚܘܼܦܵܛܵܐ ܤܢܝܼܩ: ܘܥܲܠ ܥܝܼܪܘܼܬܼܵܐ ܕܢܸܛܲܪ ܓܲܙܹܗ. ܐܸܢܕܹܝܢ</l>
                <l>ܬܚܘܼܡܹܗ ܡܲܪܦܸܐ: ܡܸܬܼܟܪܲܗ: ܘܡܸܬܼܚܲܠܲܟ. ܐܵܦܸܢ ܙܲܒܼܢܵܐ ܤܲܓܝܼܐܵܐ</l>
                <l>ܗܵܘܹ̇ܐ ܒܹܗ ܚܲܝܠܵܐ ܡ̣ܢ ܚܘܼܠܡܵܢܵܐ ܩܲܕܼܡܵܝܵܐ: ܐܸܠܵܐ ܐܸܡܲܬܼܝ ܕܬܼܵܘܤܲܦܬܼܵܐ</l>
                <l>ܠܵܐ ܢܵܤܹ̇ܒܼ: ܠܲܡܚܝܼܠܘܼܬܼܵܐ ܘܚܲܤܝܼܪܘܼܬܼܵܐ ܫܵܪܹܟܼ. ܐܵܦܠܵܐ ܗ̤ܘ ܟܝܵܢܵܐ</l>
                <l>ܡܲܠܸܦ ܠܲܢ ܥܲܠ ܗܵܠܹܝܢ: ܡܵܢܵܐ ܡ̣ܢ ܫܡܲܝܵܢ̈ܝܬܼܵܐ ܐܝܼܬܼ: ܕܕܼܘܼܡܝܵܐ</l>
                <l>ܠܬܲܚܘܝܼܬܹܗ ܠܵܐ ܫܟܼܝܼܚ ܠܲܢ ܒܲܟܼܝܵܢܲܢ؟ ܗܵܐ ܐܵܦ ܡܵܪܲܢ ܠܟܼܠܗܹܝܢ</l>
                <l>ܪ̈ܘܼܚܵܢܵܝܬܼܵܐ: ܒܲܟܼ̈ܝܵܢܵܝܬܼܵܐ ܡܫܲܪܲܪ ܗ̄ܘ̣ܵܐ ܘܲܡܤܲܬܸܬܼ ܚܲܠܗܹܝܢ ܒܢܲܦ̈ܫܵܬܲܢ.</l>
                <l>ܠܵܘ ܒܲܠܚܘܿܕܼ ܗܵܠܹܝܢ ܕܪܲܗܒܼܘܿܢܵܐ ܩܲܠܝܼܠ ܕܲܬܼܢܵܢ: ܐܸܠܵܐ ܘܗܵܢܹܝܢ</l>
                <l>ܕܓܘܫܡܵܐ ܫܲܪܝܼܪܵܐ: ܘܫܘܼܡܠܵܝܵܐ ܘܲܫܪܵܪܵܐ ܕܲܥܬܝܼ̈ܕܼܵܢ ܠܲܢ. ܠܵܐ</l>
                <l></l>
                <pb n="435"/>
                <l></l>
                <l>ܬܸܬܿܕܲܡܲܪ ܒܗܵܠܹܝܢ ܕܐܸܡ̇ܪܹܬܼ: ܠܵܘ ܒܲܠܚܘܿܕܼ ܥܕܲܡܵܐ ܕܢܸܬܼܚܙܸܐ</l>
                <l>ܦܹܐܪܵܐ ܐܝܼܬܼ ܥܲܡܠܵܐ: ܐܸܠܵܐ ܘܐܵܦ ܥܕܲܡܵܐ ܠܲܚܡܵܠܵܐ: ܥܕܲܟܹܝܠ</l>
                <l>ܥܲܡܠܵܐ ܐܝܼܬܼܵܘܗܝ. ܚܡܵܠܵܐ ܩܵܪܹܐ ܐ̄ܢܵܐ: ܠܩܲܒܼܪܵܐ. ܐܝܼܬܼ ܕܡܵܐ</l>
                <l>ܕܲܫܡܸܢ ܦܹܐܪܵܐ: ܚܒܹ̇ܛ ܠܹܗ ܒܲܪܕܼܵܐ ܡܸܢܫܹܠܝ. ܐܲܝܢܵܐ ܕܡܸܬܼܚܲܠܲܛ</l>
                <l>ܒܨܸܒܼ̈ܘܵܬܼܵܐ ܘܡܸܫܬܪܸܐ ܠܥܸܢܝܵܢܵܐ: ܠܵܐ ܡܸܬܿܛܦܝܼܣ ܕܲܢܟܲܬܲܪ</l>
                <l>ܚܘܼܠܡܵܢܹܗ ܠܘܵܬܹܗ. ܐܸܡܲ݁ܪ ܐ̄ܢܵܐ ܕܹܝܢ: ܚܫܲܚܬܼܵܐ ܘܲܚܙܵܬܼܵܐ. ܝܼܫܘܿܥ</l>
                <l>ܡܫܝܼܚܵܐ ܡܲܠܟܵܐ ܕܥܵܠܡܹ̈ܐ: ܐܲܫܘܵܢܝ ܠܪܸܓܿܬܼܵܐ ܕܒܼܵܟܼ. ܪܲܒܿ ܗ̄ܘ̣</l>
                <l>ܒܲܪܢܵܫܵܐ ܕܲܒܼܥܸܢܝܵܢܹܗ ܕܐܲܠܵܗܵܐ ܟܲܬܲܪ: ܘܚܲܝܵܘ̈ܗܝ ܒܹܗ ܚܲܠܸܛ̣: ܡ̣ܢ</l>
                <l>ܟܠ ܒܲܪܢܵܫܵܐ ܕܐܝܼܬܼ ܥܲܠ ܐܲܪܥܵܐ: ܘܡ̣ܢ ܟܠ ܦܘܼܠܚܵܢܵܐ ܕܡܸܬܼܫܲܡܠܸܐ</l>
                <l>ܡ̣ܢ ܡܠܝܼ̈ܠܹܐ. ܐܸܡܲܬܼܝ ܕܲܡܨܲܠܸܐ ܐܲܢ̄ܬܿ ܠܐܲܠܵܗܵܐ: ܗܵܕܹܐ ܚܕܼܵܐ ܐܸܡܲܪ</l>
                <l>ܠܹܗ: ܡܵܪܝܵܐ: ܐܲܫܘܵܢܝ ܕܐܹܡܘܼܬܼ ܠܥܸܢܝܵܢܵܐ ܕܥܵܠܡܵܐ ܗܵܢܵܐ ܒܩܘܼܫܬܼܵܐ.</l>
                <l>ܘܲܚܒܲܫܬܵܗ̇ ܬܲܡܵܢ: ܟ̱ܠܵܗ̇ ܒܵܥܘܼܬܼܵܐ. ܘܐܵܬܼܚܲܦܲܛ: ܕܒܲܥ̇ܒܼܵܕܼܵܐ ܬܸܓܼܡܘܿܪ</l>
                <l>ܒܵܟܼ ܗܵܕܹܐ. ܐܸܢ ܕܹܝܢ ܠܲܨܠܘܿܬܼܵܐ ܐܵܦ ܤܘܼܥܪܵܢܵܐ ܢܲܩܝܼܦ: ܫܲܪܝܼܪܵܐܝܼܬܼ</l>
                <l>ܒܚܹܐܪܘܼܬܹܗ ܕܲܡܫܝܼܚܵܐ ܩܵܐܹ̇ܡ ܐܲܢ̄ܬܿ.</l>
                <l>ܡܝܼܬܼܘܼܬܼܵܐ ܕܲܠܥܵܠܡܵܐ ܐܝܼܬܹܝܗ̇: ܠܵܘ ܗܵܝ̇ ܕܐܸܬܼܪܲܚܲܩ ܐ̄ܢܵܫ ܡ̣ܢ</l>
                <l>ܚܘܼܠܛܵܢܵܐ ܕܥܸܢܝܵܢ ܨܸܒܼ̈ܘܵܬܹܗ ܒܲܠܚܘܿܕܼ. ܐܸܠܵܐ ܗܵܕܲܐ ܗ̣̄ܝ ܡܝܼܬܼܘܼܬܼܵܐ</l>
                <l>ܕܲܫܪܵܪܵܐ ܕܡ̣ܢ ܥܵܠܡܵܐ: ܗܵܝ̇ ܕܠܵܐ ܢܸܬܼܝܲܐܲܒܼ ܐ̄ܢܵܫ ܠܛܵܒܼ̈ܬܹܗ ܕܥܵܠܡܵܐ</l>
                <l>ܒܥܸܢܝܵܢܵܐ ܕܡܲܕܥܹܗ. ܐܸܢܕܹܝܢ ܒܗܸܪܓܵܐ ܫܲܦܝܼܪܵܐ ܡܸܬܼܥܲܝܕܼܝܼܢܲܢ:</l>
                <l>ܡܸܬܼܟܲܚܕܼܝܼܢ ܚ̄ܢܲܢ ܡ̣ܢ ܚܲܫܹ̈ܐ ܡܵܐ ܕܦܵܓܼܥܝܼܢܲܢ ܒܗܘܿܢ. ܘܝܵܕܼܥ̇ܝܼܢ</l>
                <l>ܠܗܵܕܹܐ: ܐܲܝܠܹܝܢ ܕܲܩܢܹܝܢ ܢܸܤܝܵܢܵܐ ܒܢܲܦܫܗܘܿܢ. ܘܒܼܵܗ̇ܬܿܝܼܢܲܢ ܡ̣ܢ</l>
                <l>ܥܸܠܠܵܬܼ̈ܗܹܝܢ ܕܢܸܩܪܘܿܒܼ ܠܗܹܝܢ. ܐܸܡܲܬܼܝ ܕܠܲܥ̇ܒܼܵܕܼܵܐ ܡܸܕܸܡ ܚܠܵܦ</l>
                <l></l>
                <pb n="436"/>
                <l></l>
                <l>ܪܸܚܡܬܹܗ ܕܐܲܠܵܗܵܐ ܡܸܬܼܪܲܓܼܪܲܓܼ ܐܲܢ̄ܬܿ ܠܡܸܩܲܦ: ܤܝܼܡ ܥܲܠ</l>
                <l>ܪܸܓܿܬܹܗ ܬܚܘܼܡܵܐ ܕܡܵܘܬܵܐ. ܗܵܟܲܢܵܐ ܘܒܹܗ ܒܤܘܼܥܪܵܢܵܐ: ܠܕܲܪܓܼܵܐ</l>
                <l>ܕܤܵܗܕܘܼܬܼܵܐ ܡܸܫܬܘܸܐ ܐܲܢ̄ܬܿ: ܒܟܼܠ ܚܲܫܵܐ ܘܢܸܟܼܝܵܢܵܐ ܕܒܼܵܟܼ ܢܸܦܓܲܥ</l>
                <l>ܠܓܼܵܘ ܡ̣ܢ ܬܚܘܼܡܵܐ ܗܵܘ̇: ܐܸܢ ܥܕܲܡܵܐ ܠܚܲܪܬܼܵܐ ܬܚܲܡܤܸܢ ܒܹܗ</l>
                <l>ܘܠܵܐ ܬܸܬܼܪܲܦܸܐ. ܗܸܪܓܵܐ ܕܚܘܼܫܵܒܼܵܐ ܡܚܝܼܠܵܐ: ܡܲܡܚܸܠ ܠܚܲܝܠܵܐ</l>
                <l>ܕܲܡܤܲܝܒܿܪܵܢܘܼܬܼܵܐ. ܪܸܥܝܵܢܵܐ ܕܹܝܢ ܡܫܲܪܪܵܐ: ܐܵܦ ܚܲܝܠܵܐ ܕܠܲܝܬܿ ܠܲܟܼܝܵܢܵܐ:</l>
                <l>ܝܵܗܹ̇ܒܼ ܠܗܵܘ̇ ܕܢܵܩܹ̇ܦ ܠܗܸܪܓܹܗ. ܡܵܪܝܵܐ: ܐܲܫܘܵܢܝ ܕܐܸܤܢܸܐ ܚܲܝܲܝ̈:</l>
                <l>ܡܸܛܠ ܚܲܝܹ̈ܐ ܕܒܼܵܟܼ. ܕܘܼܒܵܪܵܐ ܕܠܵܠܡܵܐ ܗܵܢܵܐ ܕܵܡܹ̇ܐ: ܠܲܨܚܵܚܵܐ</l>
                <l>ܡܸܕܸܡ ܕܲܟܼܬܼܝܼ̈ܒܼܵܬܼܵܐ: ܕܒܲܠܚܵܝܵܐ ܐܝܼܬܼܵܘܗܝ ܥܕܲܟܹܝܠ. ܕܟܼܠܡܵܐ ܕܨܵܒܹ̇ܐ:</l>
                <l>ܘܐܸܡܲܬܼܝ ܕܒܼܵܥܹ̇ܐ ܐ̄ܢܵܫ: ܡܸܬܿܬܵܘܤܲܦ ܘܡܸܬܼܒܲܨܲܪ ܒܹܗ: ܘܥܵܒܹ̇ܕܼ</l>
                <l>ܫܘܼܚܠܵܦܵܐ ܠܲܟܼܬܼܝܼ̈ܒܼܵܬܹܗ. ܕܘܼܸܒܵܪܵܐ ܕܲܥܬܼܝܼܕܼ ܕܵܡܹ̇ܐ ܠܐܸܫܛܵܪܹ̈ܐ</l>
                <l>ܕܡܲܤܩܝܼܢ ܠܲܡ̈ܓܲܠܹܐ: ܘܤܝܼܡ ܥܠܲܝܗܹܝܢ ܛܲܒܼܥܵܐ ܕܡܲܠܟܵܐ:</l>
                <l>ܕܠܵܐ ܬܵܘܤܲܦܬܼܵܐ ܬܵܘܤܲܦܬܼܵܐ ܘܠܵܐ ܒܘܼܨܵܪܵܐ ܗܵܘܹ̇ܐ ܠܡܸܥܒܲܕܼ ܒܗܘܿܢ. ܥܲܕܼ</l>
                <l>ܐܝܼܬܲܝܢ ܒܹܝܬܼ ܫܘܼܚ̈ܠܵܦܹܐ: ܢܸܚܙܸܐ ܢܲܦܫܲܢ. ܘܥܲܕܼ ܫܲܠܝܼܛܝܼܢܲܢ ܥܲܠ</l>
                <l>ܟܬܼܵܒܼܵܐ ܕܚܲܝܲܝ̈ܢ ܘܒܼܐܝܼ̈ܕܲܝܢ ܗ̄ܘ̣ ܟܬܼܵܒܲܢ: ܢܸܬܼܚܲܦܲܛ ܘܢܸܥܒܸܕܼ ܒܹܗ</l>
                <l>ܬܵܘܤܲܦܬܼܵܐ ܒܕܼܘܼܒܵܪܹ̈ܐ ܫܲܦܝܼܪܹ̈ܐ: ܘܢܸܠܚܸܐ ܡܸܢܹܗ ܒܘܼܨܵܪܹ̈ܐ ܕܕܼܘܼܒܵܪܹ̈ܐ</l>
                <l>ܩܲܕܼ̈ܡܵܝܹܐ ܕܠܵܐ ܚܹܐܪܘܼܬܼܵܐ. ܫܲܠܝܼܛܝܼܢܲܢ ܠܡܸܥܒܲܕܼ ܒܹܗ ܠܚܵܝܵܐ ܕܚܵܘ̈ܒܵܬܼܵܐ:</l>
                <l>ܟܡܵܐ ܕܐܝܼܬܲܝܢ ܬܢܵܢ. ܘܚܵܫܹ̇ܒܼ ܐܲܠܵܗܵܐ: ܟܠ ܫܘܼܚܠܵܦܵܐ ܕܥܵܒܼܕܝܼܢܲܢ</l>
                <l>ܒܹܗ. ܕܢܸܫܬܘܸܐ ܠܚܲܝܹ̈ܐ ܕܲܠܥܵܠܲܡ: ܡ̣ܢ ܩܕܼܵܡ ܕܢܸܬܼܩܲܪܲܒܼ ܠܲܩܕܼܵܡ</l>
                <l>ܡܲܠܟܵܐ: ܘܲܢܤܝܼܡ ܥܠܵܘܗܝ ܛܲܒܼܥܹܗ. ܟܡܵܐ ܕܲܒܼܥܵܠܡܵܐ ܗܵܢܵܐ</l>
                <l>ܐܝܼܬܲܝܢ: ܠܵܐ ܤܵܐܹ̇ܡ ܐܲܠܵܗܵܐ ܛܲܒܼܥܹܗ: ܠܵܐ ܥܲܠ ܛܵܒܼ̈ܬܲܢ ܘܠܵܐ ܥܲܠ</l>
                <l></l>
                <pb n="437"/>
                <l></l>
                <l>ܒܝܼ̈ܫܵܬܲܢ. ܥܕܲܡܵܐ ܠܫܵܥܲܬܼ ܥܘܼܢܕܵܢܵܐ: ܕܫܲܠܸܡܢܲܢ ܥ̇ܒܼܵܕܼܵܐ ܕܐܲܬܼܪܲܢ:</l>
                <l>ܘܫܲܪܝܼܢܲܢ ܒܲܚܙܘܼܩܝܵܐ. ܘܙܵܕܹ̇ܩ ܠܲܢ ܡܸܟܹܝܠ ܕܢܸܥܒܸܕܼ: ܐܲܝܟܼ ܕܐܸܡ݂ܲܪ</l>
                <l>ܛܘܼܒܼܵܢܵܐ ܡܵܪܝ ܐܲܦܪܹܝܡ: ܕܬܸܬܿܕܲܡܸܐ ܠܲܡ ܐܲܡܝܼܢܵܐܝܼܬܼ ܢܲܦܫܲܢ:</l>
                <l>ܠܐܸܠܦܵܐ ܡܛܲܝܒܼܬܼܵܐ. ܕܐܸܡܲܝ ܢܵܦ̇ܩܵܐ ܠܵܗ̇ ܪܘܼܚܵܐ: ܠܵܐ ܝܵܕܼܥܵܐ.</l>
                <l>ܘܲܠܚܲܝܠܵܐ ܕܐܸܡܲܬܼܝ ܩܵܪܝܵܐ ܠܹܗ ܩܲܪܢܵܐ ܕܢܲܫܩܸܠ: ܠܵܐ ܝܵܕܲܥ̇.</l>
                <l>ܘܲܠܬܼܵܘܬܵܒܼܵܐ ܕܐܸܡܲܬܼܝ ܦܵܩܹ̇ܕܼ ܡܵܪܹܐ ܒܲܝܬܼܵܐ ܕܲܢܫܲܢܸܐ: ܠܵܐ ܡܦܵܣ.</l>
                <l>ܘܐܸܢ ܗܵܠܹܝܢ ܠܲܡ ܡܸܛܠ ܦܘܼܪܫܵܢܵܐ ܙܥܘܿܪܵܐ ܗܵܟܲܢ ܡܛܲܝܒܼܝܼܢ: ܟܲܕܼ</l>
                <l>ܟܒܲܪ ܬܘܼܒܼ ܗܵܦ̇ܟܿܝܼܢ ܘܡܸܬܼܦܢܹܝܢ: ܟܡܵܐ ܟܲܝ ܠܲܢ ܕܝܼܠܲܢ ܙܵܕܹܩ</l>
                <l>ܕܢܸܗܘܸܐ ܡܛܲܝ̈ܒܹܐ ܘܲܥܬܼܝܼ̈ܕܹܐ: ܩܕܼܵܡ ܗܵܘ̇ ܦܘܼܪܫܵܢܵܐ ܪܲܒܵܐ ܕܝܵܘܡܵܐ</l>
                <l>ܕܥܘܼܢܕܵܢܵܐ! ܕܢܸܬܸܠ ܠܲܢ ܡܫܝܼܚܵܐ ܡܸܨܥܵܝܵܐ ܕܚܲܝܲܝ̈ܢ: ܕܲܡܛܲܝ̈ܒܹܐ</l>
                <l>ܢܸܤܡܲܟܼ ܠܗܵܘ̇ ܓܲܫܪܵܐ ܪܲܒܵܐ ܘܬܲܪܥܵܐ ܕܥܵܠܡܵܐ ܚܲܕܼܬܼܵܐ. ܕܠܹܗ</l>
                <l>ܫܘܼܒܼܚܵܐ ܠܥܵܠܲܡ ܥܵܠܡܝܼܢ. ܐܵܡܹܝܢ.</l>
            </div>
        </body>
    </text>
</TEI>



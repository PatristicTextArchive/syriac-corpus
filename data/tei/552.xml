<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="en">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/9045">Nativity 4</title>
                <title xml:lang="en" level="s" ref="http://syriaca.org/work/9041">Hymns on Nativity -
                    <foreign xml:lang="syr">ܡܕܪ̈ܫܐ ܕܒܝܬ ܝܠܕܐ</foreign></title>
                <title level="s">Digital Syriac Corpus</title>
                <author ref="http://syriaca.org/person/13">Ephrem the Syrian</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref="http://syriaca.org/person.xml#ebeck">Edmund Beck</name>
                </respStmt>
                <respStmt>
                    <resp>Edited by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
                <respStmt>
                    <resp>Vocalization added by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/552</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac
                        base text is in the public domain. The TEI XML edition is copyrighted by
                        James E. Walters and is released under a Creative Commons Attribution
                        4.0 International Public License (CC BY 4.0).</note></ab>
                    <ab><note>The HTML page is copyrighted by Vanderbilt University and released
                        under a under a Creative Commons Attribution 4.0 International Public
                        License (CC-BY 4.0, https://creativecommons.org/licenses/by/4.0/).
                        Attribution for reuse should follow the suggested citation and also
                        credit the copyright holder of the TEI XML edition.</note></ab>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc xml:id="sourceDesc1">
                <biblStruct>
                    <analytic>
                        <editor>Edmund Beck</editor>
                        <title level="a">Des heiligen Ephraem des Syrers Hymnen De Nativitate (Epiphania)</title>
                    </analytic>
                    <monogr>
                        <title level="m">Corpus Scriptorum Christianorum Orientalium</title>
                        <imprint>
                            <pubPlace>Louvain</pubPlace>
                            <publisher>Secrétariat du CorpusSCO</publisher>
                            <date when="1959">1959</date>
                            <biblScope unit="volume">186</biblScope>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is a collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University.</p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
            <creation>
                <origDate type="composition" from="0330" to="0373">mid-4th century</origDate>
            </creation>
        </profileDesc>
        <revisionDesc status="Edited">
            <change when="2019-12-17" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="DigitalEdition">
        <body>
            <div xml:lang="syr" type="text">
<div xml:lang="syr" type="rubric">

<l>ܬܽܘܒ ܕܒܶܝܬ ܝܰܠܕܳܐ</l>
<l>ܥܰܠ ܩܳܠܳܐ ܕܐܶܬܟܰܢܰܫܘ ܢܶܥܒܶܕ ܒܺܝܪܰܚ ܢܺܝܣܳܢ</l>

</div>
<div xml:lang="syr" type="section" n="1">
<head>1</head>
<l>ܒܪܺܝܟ ܗܽܘ ܡܳܪܝ ܝܰܘܡܳܟ 	ܗܰܘ ܩܰܕܡܳܝܳܐ </l>
<l>ܕܒܶܗ ܗܽܘ ܪܫܺܝܡ ܗܳܢܳܐ 	ܝܽܘܡ ܥܰܕܥܺܕܳܟ</l>

<l>[ܥܽܘܢܺܝܬܳܐ : ܒܪܺܝܟ ܗܽܘ ܕܝܰܗܒܳܟ ܠܰܢ 	ܟܰܕ ܠܳܐ ܫܰܐܶܠܢܳܟ </l>
<l>ܕܒܳܟ ܢܰܘܕܶܐ ܠܐܰܒܽܘܟ 	ܥܰܠ ܡܰܘܗܰܒܬܶܗ]</l>

</div>
<div xml:lang="syr" type="section" n="2">
<head>2</head>
<l>ܝܰܘܡܳܟ ܠܳܟ ܕܳܡܶܐ 	ܕܪܳܚܶܡ ܐ̱ܢܳܫܰܐ ܗ̱ܘ</l>
<l>ܕܡܶܬܝܰܒܰܠ ܘܐܳܬܶܐ 	ܥܰܡ ܟܽܠ ܕܳܪ̈ܺܝܢ </l>

</div>
<div xml:lang="syr" type="section" n="3">
<head>3</head>
<l>ܝܰܘܡܰܐ ܗ̱ܘ ܕܡܰܫܠܶܡ 	ܥܰܡ ܩܰܫܺܝ̈ܫܶܐ </l>
<l>ܘܗܳܦܶܟ ܕܢܶܫܪܶܐ 		ܥܰܡ ܝܰܠܽܘܕ̈ܶܐ </l>

</div>
<div xml:lang="syr" type="section" n="4">
<head>4</head>
<l>ܝܰܘܡܰܐ ܗ̱ܘ ܕܰܒܚܽܘܒܶܗ 	ܡܚܰܕܶܬ ܢܰܦܫܶܗ </l>
<l>ܕܰܢܚܰܕܶܬ ܚܰܝܠܶܗ 		ܥܰܬܺܝܩܽܘܬܰܢ</l>

</div>
<div xml:lang="syr" type="section" n="5">
<head>5</head>
<l>ܝܰܘܡܳܟ ܡܳܐ ܕܰܣܥܰܪܢ 	ܘܰܥܒܰܪ ܘܐܶܙܰܠ </l>
<l>ܒܰܚܢܳܢܶܗ ܦܳܢܶܐ 		ܘܬܽܘܒ ܣܳܥܰܪ ܠܰܢ </l>

</div>
<div xml:lang="syr" type="section" n="6">
<head>6</head>
<l>ܝܳܕܰܥ ܕܰܣܢܺܝܩܳܐ ܗ̱ܝ 	ܐܢܳܫܽܘܬܳܐ</l>
<l>ܟܽܠܶܗ ܠܳܟ ܕܳܡܶܐ 	ܟܰܕ ܫܳܐܶܠ ܠܳܗܿ</l>

</div>
<div xml:lang="syr" type="section" n="7">
<head>7</head>
<l>ܣܢܺܝܩܳܐ ܗ̱ܝ ܒܪܺܝܬܳܐ 	ܥܰܠ ܡܰܒܽܘܥܶܗ</l>
<l>ܘܠܶܗ ܡܳܪܝ ܐܰܝܟ ܕܐܳܦ [ܠܳܟ] 	ܨܰܗܝܳܐ ܟܽܠܳܗܿ</l>

</div>
<div xml:lang="syr" type="section" n="8">
<head>8</head>
<l>ܝܰܘܡܰܐ ܗ̱ܘ ܕܥܰܠ ܙܰܒ̈ܢܶܐ 	ܡܰܡܠܶܟ [ܢܺܝܪܶܗ]</l>
<l>ܘܢܽܘܓܪܳܐ ܙܳܟܶܐ ܟܽܠ 	ܠܳܐ [ܡܰܥܒܰܪ ܠܶܗ]</l>

</div>
<div xml:lang="syr" type="section" n="9">
<head>9</head>
<l>[ܥܒܰܪܘ ܓܶܝܪ ܐܳܦ ܡܰܠܟ̈ܶܐ 	ܥܰܡ ܝܽܘܩܢܰܝ̈ܗܽܘܢ </l>
<l>ܘܰܒܛܶܠܘ] ܥܰܕܺܥ̈ܕܶܐ 	ܕܕܽܘܟܪ̈ܳܢܰܝܗܽܘܢ</l>

</div>
<div xml:lang="syr" type="section" n="10">
<head>10</head>
<l>ܫܽܘܠܛܳܢܶܗ ܕܝܰܘܡܳܟ 	ܐܰܝܟ ܕܺܝܠܳܟ ܗܽܘ </l>
<l>ܕܰܡܬܺܝܚ ܥܰܠ ܕܳܪ̈ܶܐ 	ܕܐܶܬܰܘ ܘܐܳܬܶܝܢ </l>

</div>
<div xml:lang="syr" type="section" n="11">
<head>11</head>
<l>ܝܰܘܡܳܟ ܠܳܟ ܕܳܡܶܐ 	ܕܟܰܕ ܗܽܘ ܚܰܕ ܗܽܘ</l>
<l>ܣܰܪܥܶܦ ܘܰܣܓܺܝ ܠܶܗ 	ܕܢܶܕܰܡܶܐ ܒܳܟ</l>

</div>
<div xml:lang="syr" type="section" n="12">
<head>12</head>
<l>ܒܗܳܢܳܐ ܡܳܪܝ ܝܰܘܡܳܟ 	ܕܠܰܢ ܩܰܪܺܝܒܰܐ ܗ̱ܘ </l>
<l>ܚܙܰܝܢܳܝܗܝ ܠܝܰܠܕܳܟ 	ܗܰܘ ܪܰܚܺܝܩܳܐ </l>

</div>
<div xml:lang="syr" type="section" n="13">
<head>13</head>
<l>ܐܰܟܘܳܬܳܟ ܝܰܘܡܳܟ 		ܢܶܗܘܶܐ ܠܰܢ ܡܳܪܝ</l>
<l>ܢܶܗܘܶܐ ܡܶܨܥܳܝܳܐ 		ܘܥܳܪܶܒ ܫܰܝܢܳܐ </l>

</div>
<div xml:lang="syr" type="section" n="14">
<head>14</head>
<l>ܝܰܘܡܳܟ ܗܽܘ ܪܰܥܺܝ 	ܫܡܰܝܳܐ ܘܐܰܪܥܳܐ </l>
<l>ܕܒܶܗ ܢܚܶܬ ܥܶܠܳܝܳܐ 	ܨܶܝܕ ܬܰܚ̈ܬܳܝܶܐ </l>

</div>
<div xml:lang="syr" type="section" n="15">
<head>15</head>
<l>ܝܰܘܡܳܟ ܗܽܘ ܡܶܫܟܰܚ 	ܠܰܡܪܰܥܳܝܽܘ</l>
<l>ܠܗܰܘ ܟܺܐܢܳܐ ܕܰܪܓܶܙ 	ܥܰܠ ܚܰܘ̈ܒܳܬܰܢ</l>

</div>
<div xml:lang="syr" type="section" n="16">
<head>16</head>
<l>ܗܳܐ ܪ̈ܶܒܽܘ ܚܰܘܒܺܝ̈ܢ 	ܫܒܰܩ ܠܰܢ ܝܰܘܡܳܟ </l>
<l>ܕܒܶܗ ܗܰܘ ܕܢܰܚܘ 		ܪ̈ܰܚܡܶܐ ܥܰܠ ܚܰܝ̈ܳܒܶܐ</l>

</div>
<div xml:lang="syr" type="section" n="17">
<head>17</head>
<l>ܪܰܒ ܗܽܘ ܡܳܪܝ ܝܰܘܡܳܟ 	ܠܳܐ ܢܶܙܥܰܪ ܒܰܢ </l>
<l>ܢܶܪܚܰܡ ܒܰܥܝܳܕܶܗ 		ܥܰܠ ܣܰܟܠܽܘܬܰܢ</l>

</div>
<div xml:lang="syr" type="section" n="18">
<head>18</head>
<l>ܘܐܶܢܗܽܘ ܕܟܽܠ ܝܽܘܡ ܡܳܪܝ 	ܫܦܺܝܥ ܫܽܘܒܩܳܢܳܟ </l>
<l>ܟܡܳܐ ܝܰܬܺܝܪ ܢܶܣܓܶܐ 	ܒܗܳܢܳܐ ܝܰܘܡܳܐ </l>

</div>
<div xml:lang="syr" type="section" n="19">
<head>19</head>
<l>ܟܽܠܗܽܘܢ ܝܰܘܡ̈ܳܬܳܐ 	ܡܶܢ ܓܰܙܶܗ ܗܽܘ</l>
<l>ܕܝܰܘܡܳܟ ܢܰܨܺܝܚܳܐ 		ܩܢܰܘ ܛܳܒ̈ܳܬܳܐ </l>

</div>
<div xml:lang="syr" type="section" n="20">
<head>20</head>
<l>ܟܽܠܗܽܘܢ ܥܰܕܥܺܕ̈ܶܐ 	ܡܶܢ ܣܺܝܡ̈ܳܬܶܗ</l>
<l>ܕܗܳܢܳܐ ܥܰܕܥܺܕܳܐ 		ܫܦܰܪܘ ܘܐܶܨܛܰܒܰܬܘ</l>

</div>
<div xml:lang="syr" type="section" n="21">
<head>21</head>
<l>ܪ̈ܰܚܡܰܝܟ ܒܝܰܘܡܳܟ 	ܐܰܫܦܰܥ ܠܰܢ ܡܳܪܝ</l>
<l>ܐܰܘܕܰܥ ܠܰܢ ܝܰܘܡܳܟ 	ܡܶܢ ܟܽܘܠ ܝܰܘܡܺܝ̈ܢ </l>

</div>
<div xml:lang="syr" type="section" n="22">
<head>22</head>
<l>ܕܪܰܒ ܗܽܘ ܒܶܝܬ ܓܰܙܶܗ 	ܕܝܽܘܡ ܡܰܘܠܳܕܳܟ</l>
<l>ܢܶܗܘܶܐ ܦܳܪܽܘܥܳܐ 		ܚܠܳܦ ܚܰܝ̈ܳܒܶܐ </l>

</div>
<div xml:lang="syr" type="section" n="23">
<head>23</head>
<l>ܪܰܒ ܗܽܘ ܗܳܢ ܝܰܘܡܳܐ 	ܡܶܢ ܝܰܘܡܺܝ̈ܢ </l>
<l>ܕܒܶܗ ܢܦܰܩ ܚܰܢܳܢܳܐ 	ܨܶܝܕ ܚܰܛܳܝ̈ܶܐ </l>

</div>
<div xml:lang="syr" type="section" n="24">
<head>24</head>
<l>ܣܺܝܡܰܬ ܣܰܡ̈ܡܳܢܶܐ ܗ̱ܘ 	ܝܰܘܡܳܟ ܪܰܒܳܐ </l>
<l>ܕܒܶܗ ܕܢܰܚ ܣܰܡ ܚ̈ܰܝܶܐ 	ܠܰܡܡܰܚܰܝ̈ܳܐ </l>

</div>
<div xml:lang="syr" type="section" n="25">
<head>25</head>
<l>ܐܰܘܨܰܪ ܥܽܘܕܪ̈ܳܢܶܐ ܗ̱ܘ 	ܝܰܘܡܳܐ ܗܳܢܳܐ </l>
<l>ܕܒܶܗ ܐܰܙܠܶܓ ܢܽܘܗܪܳܐ 	ܥܰܠ ܣܰܡܝܽܘܬܰܢ</l>

</div>
<div xml:lang="syr" type="section" n="26">
<head>26</head>
<l>ܟܶܐܡܰܬ ܐܳܦ ܟܰܦܳܐ 	ܛܥܺܝܢ ܠܰܢ ܘܐܳܬܶܐ </l>
<l>ܕܡܶܢܳܗܿ ܪܕܳܐ ܣܶܒܥܳܐ 	ܥܰܠ ܟܰܦܢܽܘܬܰܢ</l>

</div>
<div xml:lang="syr" type="section" n="27">
<head>27</head>
<l>ܣܓܽܘܠܰܐ ܗ̱ܘ ܫܳܪܽܘܝܳܐ 	ܝܰܘܡܳܐ ܗܳܢܳܐ </l>
<l>ܕܟܳܣܳܐ ܕܦܽܘܪܩܳܢܳܐ 	ܡܛܰܫܰܝ ܗܘܳܐ ܒܶܗ</l>

</div>
<div xml:lang="syr" type="section" n="28">
<head>28</head>
<l>ܥܺܐܕܰܐ ܗ̱ܘ ܒܰܟܳܪܳܐ 	ܝܰܘܡܳܐ ܗܳܢܳܐ </l>
<l>ܕܡܰܒܟܰܪ ܙܳܟܶܐ ܠܟܽܠ 	ܥܰܕܥܺܕ̈ܺܝܢ </l>

</div>
<div xml:lang="syr" type="section" n="29">
<head>29</head>
<l>ܒܣܰܬܘܳܐ ܕܰܡܓܰܙܶܐ 	ܦܺܐܪ̈ܰܝ ܣܰܘ̈ܟܶܐ </l>
<l>ܡܶܢ ܣܰܬܳܐ ܥܩܰܪܬܳܐ 	ܦܺܐܪܳܐ ܕܢܰܚ ܠܰܢ </l>

</div>
<div xml:lang="syr" type="section" n="30">
<head>30</head>
<l>ܒܩܽܘܪܳܫܳܐ ܕܡܰܫܠܰܚ 	ܟܽܠ ܐܺܝܠܳܢܺܝ̈ܢ</l>
<l>ܢܽܘܪܒܳܐ ܐܰܦܪܰܥ ܠܰܢ 	ܡܶܢ ܒܶܝܬ ܐܺܝܫܰܝ</l>

</div>
<div xml:lang="syr" type="section" n="31">
<head>31</head>
<l>ܒܟܳܢܽܘܢ ܕܛܳܫܶܐ 		ܙܰܪܥܳܐ ܒܐܰܪܥܳܐ </l>
<l>ܫܶܘܚܰܬ ܡܶܢ ܟܰܪܣܳܐ 	ܫܒܶܠ ܚܰܝ̈ܶܐ </l>

</div>
<div xml:lang="syr" type="section" n="32">
<head>32</head>
<l>ܒܢܺܝܣܳܢ ܕܫܳܘܰܚ 		ܙܰܪܥܳܐ ܒܐܳܐܰܪ</l>
<l>ܒܶܗ ܙܶܪܥܰܬ ܢܰܦܫܶܗ 	ܟܰܦܳܐ ܒܐܰܪܥܳܐ </l>

</div>
<div xml:lang="syr" type="section" n="33">
<head>33</head>
<l>ܚܶܨܕܳܗܿ ܐܳܦ ܐܰܟܠܳܗܿ	ܡܰܘܬܳܐ ܒܰܫܝܽܘܠ</l>
<l>ܘܰܨܪܳܝܗܝ ܣܰܡ ܚܰܝ̈ܶܐ 	ܕܰܟܣܶܐ ܗܘܳܐ ܒܶܗ </l>

</div>
<div xml:lang="syr" type="section" n="34">
<head>34</head>
<l>ܒܢܺܝܣܳܢ ܓܶܝܪ ܕܐܶܡܪ̈ܶܐ 	ܒܕܰܒܪܳܐ ܦܳܥܶܝ̈ܢ </l>
<l>ܠܟܰܪܣܳܐ ܥܰܠ ܗܘܳܐ	ܒܶܗ ܐܶܡܰܪ ܦܶܨܚܳܐ </l>

</div>
<div xml:lang="syr" type="section" n="35">
<head>35</head>
<l>ܢܰܗܪܳܐ ܕܡܶܢܶܗ ܗܽܘ 	ܣܠܶܩܘ ܨܰܝܳܕ̈ܶܐ </l>
<l>ܡܶܢܶܗ ܥܡܰܕ ܘܰܣܠܶܩ 	ܨܳܐܶܕ ܟܽܘܠܳܐ </l>

</div>
<div xml:lang="syr" type="section" n="36">
<head>36</head>
<l>ܢܰܗܪܳܐ ܕܨܳܐܶܕ ܗܘܳܐ 		ܫܡܶܥܽܘܢ ܢܽܘܢܰܘ̈ܗܝ</l>
<l>ܡܶܢܶܗ ܣܠܶܩ ܨܳܕܶܗ 	ܨܳܐܶܕ ܐܢܳܫ̈ܳܐ </l>

</div>
<div xml:lang="syr" type="section" n="37">
<head>37</head>
<l>ܙܩܺܝܦܳܐ ܕܗܽܘ ܨܳܐܶܕ 	ܟܽܠ ܓܰܝܳܣܺܝ̈ܢ</l>
<l>ܒܶܗ ܨܳܕܶܗ ܠܚܰܝ̈ܶܐ 	ܠܗܰܘ ܓܰܝܳܣܳܐ </l>

</div>
<div xml:lang="syr" type="section" n="38">
<head>38</head>
<l>ܚܰܝܳܐ ܒܝܰܕ ܡܰܘܬܶܗ 	ܣܰܪܩܳܗܿ ܠܰܫܝܽܘܠ</l>
<l>ܨܳܪܳܗܿ ܘܐܰܦܪܰܚ ܡܶܢܳܗܿ 	ܟܶܢܫ̈ܶܐ ܫܶܠܡ̈ܶܐ </l>

</div>
<div xml:lang="syr" type="section" n="39">
<head>39</head>
<l>ܡܳܟܣ̈ܶܐ ܘܙܰܢܳܝ̈ܳܬܳܐ 	ܦܰܚ̈ܶܐ ܛܰܡ̈ܐܶܐ</l>
<l>ܠܦܰܚܰܘ̈ܗܝ ܕܰܢܟܺܝܠܳܐ 	ܨܳܕ ܩܰܕܺܝܫܳܐ </l>

</div>
<div xml:lang="syr" type="section" n="40">
<head>40</head>
<l>ܚܛܺܝܬܳܐ ܕܰܗܘܳܬ ܦܰܚܳܐ 	ܠܓܰܒܪ̈ܶܐ </l>
<l>ܥܰܒܕܳܗܿ ܡܰܚܙܺܝܬܳܐ 	ܠܬܰܝ̈ܳܒܳܬܳܐ </l>

</div>
<div xml:lang="syr" type="section" n="41">
<head>41</head>
<l>ܬܺܬܶܐ ܡܚܰܒܰܠܬܳܐ 	ܕܛܠܶܡܰܬ ܦܺܐܪ̈ܶܐ </l>
<l>ܠܙܰܟܰܝ ܐܰܝܟ ܦܺܐܪܳܐ 	ܩܰܪܶܒܬܶܗ ܗܘܳܬ</l>

</div>
<div xml:lang="syr" type="section" n="42">
<head>42</head>
<l>ܦܺܐܪܳܐ ܕܰܟܝܳܢܳܗܿ 		ܠܳܐ ܝܶܗܒܰܬ ܗܘܳܬ</l>
<l>ܝܶܗܒܰܬ ܕܶܝܢ ܦܺܐܪܳܐ 	ܚܰܕ ܡܰܠܳܠܳܐ </l>

</div>
<div xml:lang="syr" type="section" n="43">
<head>43</head>
<l> ܨܠܳܐ ܡܳܪܰܢ ܨܰܗܝܶܗ 	ܠܥܶܠ ܡܶܢ ܒܪܳܐ </l>
<l>ܘܨܳܕܳܗܿ ܠܰܨܗܺܝܬܳܐ 	ܒܡܰܝ̈ܳܐ ܕܫܰܐܶܠ</l>

</div>
<div xml:lang="syr" type="section" n="44">
<head>44</head>
<l>ܨܳܕ ܗܘܳܐ ܚܕܳܐ ܢܰܦܫܳܐ 	ܡܶܢ ܡܰܒܽܘܥܳܐ </l>
<l>ܘܰܗܦܰܟ ܨܳܕ ܒܳܗܿ ܗܽܘ	ܠܟܽܠܶܗ ܟܰܪܟܳܐ </l>

</div>
<div xml:lang="syr" type="section" n="45">
<head>45</head>
<l>ܬܪ̈ܶܥܣܰܪ ܨܰܝܳܕܺܝܢ	 	ܨܳܕ ܩܰܕܺܝܫܳܐ </l>
<l>ܘܰܗܦܰܟ ܨܳܕ ܒܗܽܘܢ 	ܠܟܽܠܳܗܿ ܒܪܺܝܬܳܐ</l>

</div>
<div xml:lang="syr" type="section" n="46">
<head>46</head>
<l>ܣܩܰܪܝܽܘܛܰܐ ܗ̱ܘ ܕܰܦܠܰܛ 	ܡܶܢ ܒܶܝܬ ܢܶܫܒܰܘ̈ܗܝ</l>
<l>ܘܢܶܦܠܰܬ ܠܳܗܿ ܒܨܰܘܪܶܗ 	ܡܰܚܢܽܘܩܺܝܬܳܐ </l>

</div>
<div xml:lang="syr" type="section" n="47">
<head>47</head>
<l>ܢܶܫܒܶܗ ܕܡܰܚܶܐ ܟܽܘܠ 	ܠܚܰܝ̈ܶܐ ܨܳܐܶܕ</l>
<l>ܘܰܕܦܳܠܶܛ ܡܶܢܶܗ 		ܦܳܠܶܛ ܡܶܢ ܚܰܝ̈ܶܐ </l>

</div>
<div xml:lang="syr" type="section" n="48">
<head>48</head>
<l>ܘܡܰܢܽܘ ܡܰܘܦܶܐ ܠܺܝ 	ܠܰܡܬܰܢܳܝܽܘ</l>
<l>ܥܽܘܕܪ̈ܳܢܶܐ ܦܪ̈ܺܝܫܶܐ 		ܕܰܟܣܶܝܢ ܒܳܟ ܡܳܪܝ</l>

</div>
<div xml:lang="syr" type="section" n="49">
<head>49</head>
<l>ܟܡܳܐ ܡܶܫܟܰܚ ܠܳܐܰܥ 	ܦܽܘܡܳܐ ܨܰܗܝܳܐ </l>
<l>ܡܶܢ ܓܰܘ ܡܰܒܽܘܥܳܗܿ 	ܕܐܰܠܳܗܽܘܬܳܐ </l>

</div>
<div xml:lang="syr" type="section" n="50">
<head>50</head>
<l>ܦܰܢܳܐ ܠܰܢ ܝܰܘܡܳܢ 	ܩܳܠ ܒܳܥܽܘܬܰܢ </l>
<l>ܨܠܽܘܬܰܢ ܕܰܒܡ̈ܶܠܶܐ 		ܬܶܗܘܶܐ ܒܰܥܒܳܕ̈ܶܐ </l>

</div>
<div xml:lang="syr" type="section" n="51">
<head>51</head>
<l>ܐܰܫܳܐ ܠܰܢ ܪܰܒܽܘܢܝ 	ܟܽܘܠ ܡܳܐ ܕܰܚܙܰܝܢ </l>
<l>ܥܰܕܥܺܕܳܟ ܢܶܥܒܰܪ 		ܛܳܒܳܐ ܕܰܫܡܰܥܢ </l>

</div>
<div xml:lang="syr" type="section" n="52">
<head>52</head>
<l>ܦܗܳܐ ܠܶܗ ܪܶܥܝܳܢܰܢ 	ܒܰܝܢܳܬ ܩ̈ܳܠܶܐ </l>
<l>ܐܳܘ ܩܳܠܶܗ ܕܐܰܒܽܘܗܝ 	ܫܰܝܶܢ ܩ̈ܳܠܶܐ </l>

</div>
<div xml:lang="syr" type="section" n="53">
<head>53</head>
<l>ܪܰܒܰܬ ܠܳܗܿ ܬܺܒܶܝܠ 	ܒܳܟ ܬܶܫܬܠܶܐ </l>
<l>ܕܒܳܟ ܗܽܘ ܫܠܺܝ ܝܰܡܳܐ 	ܡܶܢ ܡܰܚ̈ܫܽܘܠܰܘܗܝ</l>

</div>
<div xml:lang="syr" type="section" n="54">
<head>54</head>
<l>ܚܕܺܝܽܘ ܫܺܐܕ̈ܶܐ ܕܰܫܡܰܥܘ 	ܩܳܠ ܓܽܘܕܳܦܳܐ </l>
<l>ܥܺܝܪ̈ܶܐ ܢܶܚܕܽܘܢ ܒܰܢ 	ܐܰܝܟ ܕܰܡܥܳـ[ـܕܺܝܢ]</l>

</div>
<div xml:lang="syr" type="section" n="55">
<head>55</head>
<l>ܡܶܢ ܓܰܘ ܡܰܪܥܺܝܬܳܟ 	ܩܳܠ ܟܰܪܝܽܘܬܳܐ </l>
<l>ܒܳܟ ܗܽܘ ܡܚܰܕܶܐ ܟܽܠ 	ܬܶܚܕܶܐ ܥܳܢܳܟ</l>

</div>
<div xml:lang="syr" type="section" n="56">
<head>56</head>
<l>ܪܽܘܥܳܡܰܢ ܪܰܒܽܘܢܝ 		ܠܳܐ ܬܶܩܰܨ ܠܰܢ </l>
<l>ܡܶܬܪܰܥܰܡ ܦܽܘܡܰܢ 	ܟܰܕ ܗܽܘ ܚܰܛܳܝ</l>

</div>
<div xml:lang="syr" type="section" n="57">
<head>57</head>
<l>ܝܰܘܡܳܟ ܡܳܪܝ ܢܶܬܶܠ 	ܟܽܘܠ ܚܰܕ̈ܘܳܬܳܐ</l>
<l>ܒܗܰܒ̈ܳܒܰܝ ܫܰܝܢܳܐ 		ܢܶܥܒܶܕ ܦܶܨܚܳܟ</l>

</div>
<div xml:lang="syr" type="section" n="58">
<head>58</head>
<l>ܝܰܘܡܳܐ ܕܣܽܘܠܳܩܳܟ 	ܒܶܗ ܢܶܬܪܰܡܪܰܡ</l>
<l>ܥܰܡ ܠܰܚܡܳܐ ܚܰܕܬܳܐ 	ܢܶܗܘܶܐ ܕܽܘܟܪܳܢܶܗ</l>

</div>
<div xml:lang="syr" type="section" n="59">
<head>59</head>
<l>ܡܳܪܰܢ ܐܰܣܓܳܐ ܠܰܢ 	ܫܰܝܢܳܐ ܕܢܶܥܒܶܕ </l>
<l>ܬܠܳܬܳܐ ܥܰܕܥܺܕ̈ܶܝܗܿ 	ܕܐܰܠܳܗܽܘܬܳܐ</l>

</div>
<div xml:lang="syr" type="section" n="60">
<head>60</head>
<l>ܪܰܒ ܗܽܘ ܡܳܪܝ ܝܰܘܡܳܟ 	ܠܳܐ ܢܶܬܒܰܙܰܚ </l>
<l>ܡܝܰܩܰܪ ܗܽܘ ܟܽܠ ܐܢܳܫ 	ܝܽܘܡ ܡܰܘܠܳܕܳܟ</l>

</div>
<div xml:lang="syr" type="section" n="61">
<head>61</head>
<l>ܟܺܐܢܳܐ ܟܰܪ ܝܰܩܰܪ 		ܝܽܘܡ ܡܰܘܠܳܕܳܟ </l>
<l>ܕܗܶܪܽܘܕܶܣ ܝܰܩܰܪ 		ܝܽܘܡ ܡܰܘܠܳܕܶܗ </l>

</div>
<div xml:lang="syr" type="section" n="62">
<head>62</head>
<l>ܪܰܩܕܳܐ ܕܛܰܡܐܽܘܬܳܐ 		ܒܣܶܡ ܠܛܳܪܽܘܢܳܐ </l>
<l>ܠܳܟ ܡܳܪܝ ܢܶܒܣܰܡ ܠܳܟ 	ܩܳܠ ܢܰܟܦ̈ܳܬܳܐ </l>

</div>
<div xml:lang="syr" type="section" n="63">
<head>63</head>
<l>ܠܳܟ ܡܳܪܝ ܢܪܰܥܶܐ	 	ܩܳܠ ܢܰܟ̈ܦܳܬܳܐ </l>
<l>ܕܬܶܛܰܪ ܦܰܓܪ̈ܰܝܗܶܝܢ 	ܩܰܕܺܝܫܳܐܺܝܬ </l>

</div>
<div xml:lang="syr" type="section" n="64">
<head>64</head>
<l>ܝܰܘܡܶܗ ܕܗܶܪܽܘܕܶܣ 	ܠܶܗ ܗܽܘ ܕܳܡܶܐ</l>
<l>ܐܳܦ ܝܰܘܡܳܟ ܕܺܝܠܳܟ 	ܠܳܟ ܗܽܘ ܕܳܡܶܐ </l>

</div>
<div xml:lang="syr" type="section" n="65">
<head>65</head>
<l>ܝܰܘܡܶܗ ܕܰܕܠܺܝܚܳܐ 	ܕܠܺܝܚ ܒܰܚܛܺܝܬܳܐ </l>
<l>ܘܰܫܦܶܐ ܐܰܟܘܳܬܳܟ 		ܝܰܘܡܳܟ ܫܰܦܝܳܐ </l>

</div>
<div xml:lang="syr" type="section" n="66">
<head>66</head>
<l>ܥܺܐܕܶܗ ܕܰܛܪܽܘܢܳܐ		 ܩܛܰܠ ܟܳܪܽܘܙܳܐ </l>
<l>ܒܥܰܕܥܺܕܳܟ ܟܽܠܢܳܫ 	ܫܽܘܒܚܳܐ ܡܰܟܪܶܙ</l>

</div>
<div xml:lang="syr" type="section" n="67">
<head>67</head>
<l>ܒܝܰܘܡܶܗ ܕܩܳܛܽܘܠܳܐ 	ܩܳܠܳܐ ܫܬܶܩ ܗܘܳܐ </l>
<l>ܒܝܰܘܡܳܟ ܕܶܝܢ ܕܺܝܠܳܟ 	ܩ̈ܳܠܶܐ ܕܥܺܐܕܳܐ</l>

</div>
<div xml:lang="syr" type="section" n="68">
<head>68</head>
<l>ܛܰܡܐܳܐ ܒܥܰܕܺܥܕܶܗ 	ܫܪܳܓܳܐ ܐܶܕܥܳܟ</l>
<l>ܕܰܢܛܰܫܶܐ ܚܶܫܟܳܐ 		ܥܰܠ ܓܰܝܳܪ̈ܶܐ </l>

</div>
<div xml:lang="syr" type="section" n="69">
<head>69</head>
<l>ܥܶܕܳܢ ܩܰܕܺܝܫܳܐ 		ܫܪ̈ܳܓܶܐ ܣܳܕܰܪ</l>
<l>ܕܢܶܥܪܽܘܩ ܚܶܫܽܘܟܳܐ 	ܥܰܡ ܟܰܣܝ̈ܳܬܶܗ</l>

<l>70 ܝܰܘܡܶܗ ܕܗܰܘ ܬܰܥܠܳܐ 	ܙܦܰܪ ܐܰܟܘܳܬܶܗ</l>
<l>ܘܩܰܕܺܝܫ ܥܰܕܥܺܕܶܗ 	ܕܐܶܡܰܪ ܩܽܘܫܬܳܐ </l>

</div>
<div xml:lang="syr" type="section" n="71">
<head>71</head>
<l>ܝܰܘܡܶܗ ܕܥܳܒܽܘܪܳܐ 		ܥܒܰܪ ܐܰܟܘܳܬܶܗ</l>
<l>ܘܝܰܘܡܳܟ ܐܰܟܘܳܬܳܟ 	ܠܥܳܠܰܡ ܩܰـ[ـܝܳܡ]</l>

</div>
<div xml:lang="syr" type="section" n="72">
<head>72</head>
<l>ܝܰܘܡܶܗ ܕܰܛܪܽܘܢܳܐ 		ܦܩܰܪ ܐܰܟܘܳܬܶܗ </l>
<l>ܕܫܶܠܝܶܗ ܒܰܩܛܺܝܪܶܗ 	ܩܳܠܳܐ ܟܺܐܢܳܐ </l>

</div>
<div xml:lang="syr" type="section" n="73">
<head>73</head>
<l>ܥܺܐܕܶܗ ܕܡܰܟܺܝܟܳܐ 	ܢܝܳܚܳܐ ܐܰܟܘܳܬܶܗ</l>
<l>ܕܰܕܢܺܝܚ ܗܽܘ ܫܶܡܫܶܗ 	ܥܰܠ ܥܳܫܽܘܩܰܘ̈ܗܝ</l>

</div>
<div xml:lang="syr" type="section" n="74">
<head>74</head>
<l>ܝܳܕܰܥ ܗܘܳܐ ܛܪܽܘܢܳܐ 	ܕܠܰܘ ܡܰܠܟܳܐ ܗܘܳܐ </l>
<l>ܒܰܕܓܽܘܢ ܝܰܗܒ ܐܰܬܪܳܐ 	ܠܰܡܠܶܟ ܡܰܠܟ̈ܶܐ </l>

</div>
<div xml:lang="syr" type="section" n="75">
<head>75</head>
<l>ܝܰܘܡܳܐ ܡܳܪܝ ܟܽܠܶܗ 	ܠܳܐ ܣܳܦܶܩ ܠܺܝ</l>
<l>ܕܐܶܬܩܽܘܠ ܩܽܘܠܳܣܳܟ 	ܥܰܡ ܩܽܘܠܩܳܠܶܗ</l>

</div>
<div xml:lang="syr" type="section" n="76">
<head>76</head>
<l>ܝܰܘܡܳܟ ܚܰܢܳܢܳܐ 		ܢܰܥܒܰܪ ܣܰܟܠܽܘܬܝ</l>
<l>ܕܥܰܡ ܝܰܘܡܳܐ ܛܰܡܐܳܐ 	ܬܰܩܶܠܬ ܝܰܘܡܳܟ </l>

</div>
<div xml:lang="syr" type="section" n="77">
<head>77</head>
<l>ܪܰܒ ܗܽܘ ܓܶܝܪ ܝܰܘܡܳܟ 	ܡܶܢ ܦܽܘܚܳܡܳܐ </l>
<l>ܘܠܳܐ ܡܨܶܐ ܡܶܬܦܰܚܰܡ 	ܥܰܡ ܝܰܘܡ̈ܳܬܰܢ</l>

</div>
<div xml:lang="syr" type="section" n="78">
<head>78</head>
<l>ܝܰܘܡܶܗ ܕܒܰܪ ܐܢܳܫܳܐ 	ܐܰܝܟ ܕܐܰܪܥܳܢܳܐ </l>
<l>ܘܝܰܘܡܶܗ ܕܐܰܠܳܗܳܐ 	ܐܰܝܟ ܕܐܰܠܳܗܳܐ </l>

</div>
<div xml:lang="syr" type="section" n="79">
<head>79</head>
<l>ܝܰܘܡܳܟ ܪܰܒ ܗܽܘ 	ܡܳܪܝ ܡܶܢ ܕܰܢܒܺܝ̈ܶܐ </l>
<l>ܘܰܫܩܰܠܬ ܩܰܪܶܒܬܶܗ 	ܠܰܕܩܳܛܽܘܠܳܐ </l>

</div>
<div xml:lang="syr" type="section" n="80">
<head>80</head>
<l>ܝܳܕܰܥ ܐܰܢ̱ܬ ܗܽܘ ܡܳܪܝ 	ܐܰܝܟ ܝܳܕܰܥ ܟܽܠ</l>
<l>ܕܬܶܫܡܰܥ ܦܽܘܚ̈ܳܡܶܐ 	ܕܦܰܚܶܡ ܠܶܫܳܢܝ</l>

</div>
<div xml:lang="syr" type="section" n="81">
<head>81</head>
<l>ܝܰܘܡܳܟ ܢܶܬܶܠ ܠܰܢ 	ܫܶܐܠܰܬ [ܚ̈ܰـ]ـܝܶܐ</l>
<l>ܕܝܰܘܡܶܗ ܕܗܰܘ ܝܳܗܶܒ 	ܫܶܐܠܰܬ ܡܰܘܬܳܐ</l>

</div>
<div xml:lang="syr" type="section" n="82">
<head>82</head>
<l>ܝܺܡܳܐ ܒܥܰܕܥܺܕܶܗ 		ܡܰܠܟܳܐ ܣܢܺܝܩܳܐ </l>
<l>ܕܦܶܠܓܳܗܿ ܕܡܰܠܟܽܘܬܶܗ 	ܬܗܶܐ ܐܰܓܰܪ ܪܰܩܕܳܐ </l>

</div>
<div xml:lang="syr" type="section" n="83">
<head>83</head>
<l>ܥܺܐܕܳܟ ܕܶܝܢ ܕܺܝܠܳܟ 	ܐܳܘ ܡܰܥܬܰܪ ܟܽܘܠ</l>
<l>ܢܶܬܪܳܐ ܕܦܰܪܟܽܘܟܳܐ 	ܒܙܶܕܩܳܐ ܢܶܫܕܶܐ </l>

</div>
<div xml:lang="syr" type="section" n="84">
<head>84</head>
<l>ܡܶܢ ܐܰܪܥܳܐ ܨܗܺܝܬܳܐ 	ܓܣܳܐ ܡܰܒܽܘܥܳܐ </l>
<l>ܕܗܽܘ ܣܦܰܩ ܕܰܢܣܰܒܰܥ 	ܨܰܗܝܳܐ ܕܥܰܡ̈ܡܶܐ </l>

</div>
<div xml:lang="syr" type="section" n="85">
<head>85</head>
<l>ܡܶܢ ܥܽܘܒܳܐ ܒܬܽܘܠܳܐ 	ܐܰܝܟ ܡܶܢ ܫܽܘܥܳܐ </l>
<l>ܫܘܰܚ ܙܰܪܥܳܐ ܕܡܶܢܶܗ 	ܗܘܰܝ̈ ܥ̈ܠܠܳܬܳܐ </l>

</div>
<div xml:lang="syr" type="section" n="86">
<head>86</head>
<l>ܐܰܘܨܪ̈ܶܐ ܕܠܳܐ ܡܶܢܝܳܢ 		ܡܠܳܐ ܗܘܳܐ ܝܰܘܣܶܦ </l>
<l>ܘܐܶܣܬܰܦܰܩܘ ܘܐܰܘܦܺܝܘ 	ܒܰܫ̈ܢܰܝ ܟܰܦܢܳܐ </l>

</div>
<div xml:lang="syr" type="section" n="87">
<head>87</head>
<l>ܚܕܳܐ ܫܒܶܠ ܩܽܘܫܬܳܐ 	ܝܶܗܒܰܬ ܠܰܚܡܳܐ </l>
<l>ܠܰܚܡܳܐ ܫܡܰܝܳܢܳܐ 	ܕܠܳܐ ܡܶܣܬܰܝܰܟ </l>

</div>
<div xml:lang="syr" type="section" n="88">
<head>88</head>
<l>ܠܰܚܡܳܐ ܕܰܩܨܳܐ ܗܘܳܐ 	ܒܽܘܟܪܳܐ ܒܕܰܒܪܳܐ </l>
<l>ܐܰܘܦܺܝ ܠܶܗ ܘܰܥܒܰܪ 	ܟܰܕ ܛܳܒ ܣܓܺܝ </l>

</div>
<div xml:lang="syr" type="section" n="89">
<head>89</head>
<l>ܗܦܰܟ ܬܽܘܒ ܘܰܩܨܳܐ ܗܘܳܐ 	ܠܰܚܡܳܐ ܚܰܕܬܳܐ </l>
<l>ܕܕܳܪ̈ܶܐ ܘܫܰܪ̈ܒܳܬܳܐ 		ܠܳܐ ܡܰܘܦܶܝܢ ܠܶܗ </l>

</div>
<div xml:lang="syr" type="section" n="90">
<head>90</head>
<l>ܐܰܘܦܺܝܘ ܕܶܝܢ ܫܰܒܥܳܐ 	ܠܰܚܡܺܝ̈ܢ ܕܰܩܨܳܐ </l>
<l>ܘܰܓܡܰܪܘ ܐܳܦ ܚܰܡܫܳܐ 	ܠܰܚ̈ܡܺܝܢ ܕܐܰܣܓܺܝ</l>

</div>
<div xml:lang="syr" type="section" n="91">
<head>91</head>
<l>ܚܰܕ ܠܰܚܡܳܐ ܕܰܩܨܳܐ 	ܙܟܳܗܿ ܠܰܒܪܺܝܬܳܐ </l>
<l>ܕܰܟܡܳܐ ܕܡܶܬܦܰܠܰܓ 	ܡܶܣܓܳܐ ܣܳܓܶܐ </l>

</div>
<div xml:lang="syr" type="section" n="92">
<head>92</head>
<l>ܡܠܳܐ ܬܽܘܒ ܐܰܓܳܢ̈ܶܐ 	ܚܰܡܪܳܐ ܪܰܒܳܐ </l>
<l>ܙܰܠܥܽܘܗܝ ܗܘܰܘ 	ܘܐܰܘܦܺܝ ܟܰܕ ܣܰܓܺܝܰܐܐ ܗ̱ܘ </l>

</div>
<div xml:lang="syr" type="section" n="93">
<head>93</head>
<l>ܟܰܕ ܟܳܣܳܐ ܕܝܰܗܒ 	ܙܥܽܘܪ ܗܘܳܐ ܫܶܩܝܶܗ </l>
<l>ܪܰܒ ܗܽܘ ܛܳܒ ܚܰܝܠܶܗ 	ܕܠܳܐ ܡܶܣܬܰܝܰܟ</l>

</div>
<div xml:lang="syr" type="section" n="94">
<head>94</head>
<l>ܟܳܣܳܐ ܕܰܡܩܰܒܶܠ 	ܟܽܠ ܚܰܡܪ̈ܳܢܺܝܢ </l>
<l>ܘܐܪܳܙܳܐ ܕܰܒܓܰܘܶܗ 		ܗܽܘܝܽܘ ܟܰܕ ܗܽܘ </l>

</div>
<div xml:lang="syr" type="section" n="95">
<head>95</head>
<l>ܚܰܕ ܠܰܚܡܳܐ ܕܰܩܨܳܐ 	ܠܳܐ ܡܶܬܬܰܚܰܡ </l>
<l>ܘܚܰܕ ܟܳܣܳܐ ܕܰܡܙܰܓ 	ܠܳܐ ܡܶܣܬܰܝܰܟ</l>

</div>
<div xml:lang="syr" type="section" n="96">
<head>96</head>
<l>ܚܶܛܬܳܐ ܕܐܶܙܕܰܪܥܰܬ 	ܠܝܰܘܡ̈ܶܐ ܬܠܳܬܳܐ </l>
<l>ܣܶܠܩܰܬ ܘܰܡܠܳܬܶܗ 	ܠܐܰܘܨܰܪ ܚ̈ܰܝܶܐ </l>

</div>
<div xml:lang="syr" type="section" n="97">
<head>97</head>
<l>ܠܰܝܚܡܰܐ ܗ̱ܘ ܪܽܘܚܳܢܳܐ 	ܐܰܝܟ ܝܳܗܽܘܒܶܗ </l>
<l>ܠܪ̈ܽܘܚܳܢܶܐ ܗܽܘ ܡܰܚܶܐ 	ܪܽܘܚܳܢܳܐܺܝܬ </l>

</div>
<div xml:lang="syr" type="section" n="98">
<head>98</head>
<l>ܘܐܰܝܢܳܐ ܕܢܳܣܶܒ ܠܶܗ 	ܦܰܓܪܳܢܳܐܺܝܬ </l>
<l>ܫܺܝܥܳܐܺܝܬ ܢܳܣܶܒ ܠܶܗ 	ܦܰܓܪܳܢܳܐܺܝܬ </l>

</div>
<div xml:lang="syr" type="section" n="99">
<head>99</head>
<l>ܠܰܚܡܰܐ ܗ̱ܘ ܕܰܚܢܳܢܳܐ 	ܦܰܪܽܘܫܳܐܺܝܬ </l>
<l>ܢܳܣܶܒ ܠܶܗ ܗܰܘܢܳܐ 	ܐܰܝܟ ܣܰܡ ܚ̈ܰܝܶܐ</l>

</div>
<div xml:lang="syr" type="section" n="100">
<head>100</head>
<l>ܐܶܢ ܕܶܒܚ̈ܶܐ ܕܡܺܝ̈ܬܶܐ 	ܒܰܫܡܳܐ ܕܫܺܐܕ̈ܶܐ </l>
<l>ܒܐܪܳܙܰܐ ܗ̱ܘ ܡܶܬܕܰܒܚܺܝܢ 	ܐܳܦ ܡܶܬܐܰܟܠܺܝܢ </l>

</div>
<div xml:lang="syr" type="section" n="101">
<head>101</head>
<l>ܠܩܽܘܕܫܳܐ ܕܦܽܘܪܫܳܢܳܐ 	ܟܡܳܐ ܙܳܕܶܩ ܠܰܢ</l>
<l>ܕܐܪܳܙܶܗ ܙܰܗܝܳܐܺܝܬ 		ܢܶܫܬܰܡܰܫ ܒܰܢ </l>

</div>
<div xml:lang="syr" type="section" n="102">
<head>102</head>
<l>ܕܐܳܟܶܠ ܡܶܢ ܕܶܒܚܳܐ 	ܒܰܫܡܳܐ ܕܫܺܐܕ̈ܶܐ </l>
<l>ܫܺܐܕܳܢܰܐ ܗܳܘܶܐ 		ܕܠܳܐ ܚܶܪܝܳܢܳܐ </l>

</div>
<div xml:lang="syr" type="section" n="103">
<head>103</head>
<l>ܕܐܳܟܶܠ ܡܶܢ ܠܰܚܡܶܗ 	ܕܰܫܡܰܝܳܢܳܐ </l>
<l>ܫܡܰܝܳܢܳܐ ܗܳܘܶܐ 		ܕܠܳܐ ܦܽܘܠܳܓܳܐ </l>

</div>
<div xml:lang="syr" type="section" n="104">
<head>104</head>
<l>ܡܰܠܶܦ ܠܰܢ ܚܰܡܪܳܐ 	ܕܐܰܟܘܳܬܶܗ ܗܽܘ</l>
<l>ܥܳܒܶܕ ܠܶܗ ܠܐܰܝܢܳܐ 	ܕܡܶܬ[ܚܶܝܢ] ܒܶܗ </l>

</div>
<div xml:lang="syr" type="section" n="105">
<head>105</head>
<l>ܣܳܢܶܐ ܓܶܝܪ ܣܰܓܺܝ 	ܠܰܕܪܳܚܶܡ ܠܶܗ </l>
<l>ܕܡܰܪܘܶܐ ܘܰܡܫܰܢܶܐ ܠܶܗ 	ܘܰܡܒܰܙܰܚ ܒܶܗ </l>

</div>
<div xml:lang="syr" type="section" n="106">
<head>106</head>
<l>ܡܰܠܶܦ ܠܰܢ ܢܽܘܗܪܳܐ 	ܕܐܰܟܘܳܬܶܗ ܗܽܘ </l>
<l>ܥܳܒܶܕ ܠܳܗܿ ܠܥܰܝܢܳܐ 	ܒܰܪܬ ܢܰܗܺܝܪܳܐ </l>

</div>
<div xml:lang="syr" type="section" n="107">
<head>107</head>
<l>ܥܰܝܢܳܐ ܒܝܰܕ ܢܽܘܗܪܳܐ 	ܚܙܳܬ ܦܽܘܪܣܳܝܳܐ </l>
<l>ܘܪܶܗܛܰܬ ܢܰܟܦܬܶܗ 	ܠܓܰܒܪܳܐ ܢܰܟܦܳܐ </l>

</div>
<div xml:lang="syr" type="section" n="108">
<head>108</head>
<l>ܗܽܘ ܗܰܘ ܦܽܘܪܣܳܝܳܐ 	ܚܰܡܰܪܐ ܗ̱ܘ ܥܰܒܕܶܗ </l>
<l>ܕܐܳܦ ܠܳܐ ܥܰܠ ܢܰܟ̈ܦܶܐ 	ܝܺܕܰܥ ܕܢܶܚܽܘܣ</l>

</div>
<div xml:lang="syr" type="section" n="109">
<head>109</head>
<l>ܙܰܝܢܶܗ ܕܰܢܟܺܝܠܳܐ 		ܠܰܒܫܶܗ ܒܽܘܟܪܳܐ </l>
<l>ܕܰܒܙܰܝܢܳܐ ܕܰܩܛܰܠ 	ܢܶܗܦܽܘܟ ܢܺܚܳܐ </l>

</div>
<div xml:lang="syr" type="section" n="110">
<head>110</head>
<l>ܒܩܰܝܣܳܐ ܕܩܰܛܠܰܢ ܒܶܗ 	ܒܶܗ ܐܶܬܦܰܨܺܝܢ </l>
<l>ܒܚܰܡܪܳܐ ܕܰܡܫܰܢܶܐ ܠܰܢ 	ܒܶܗ ܐܬܶܿܢܰܟܰܦܢ </l>

</div>
<div xml:lang="syr" type="section" n="111">
<head>111</head>
<l>ܒܐܶܠܥܳܐ ܕܡܶܢ ܐܳܕܳܡ 	ܐܶܫܬܰܡܛܰܬ ܗܘܳܬ</l>
<l>ܒܳܗܿ ܫܰܡܛܶܗ ܒܺܝܫܳܐ 	ܠܶܒܶܗ ܕܐܳܕܳܡ</l>

</div>
<div xml:lang="syr" type="section" n="112">
<head>112</head>
<l>ܕܢܰܚ ܡܶܢܳܗܿ ܕܐܶܠܥܳܐ 	ܚܰܝܠܳܐ ܟܰܣܝܳܐ </l>
<l>ܕܦܰܣܩܶܗ ܠܣܳܛܳܢܳܐ 	ܐܰܝܟ ܕܠܰܕܓܽܘܢ </l>

</div>
<div xml:lang="syr" type="section" n="113">
<head>113</head>
<l>ܒܗܳܝ ܓܶܝܪ ܩܺܒܽܘܬܳܐ 	ܣܶܦܪܳܐ ܟܣܳܐ ܒܳܗܿ </l>
<l>ܕܩܳܥܶܐ ܘܡܰܟܪܶܙ ܗܘܳܐ 	ܥܰܠ ܙܰܟܳܝܳܐ </l>

</div>
<div xml:lang="syr" type="section" n="114">
<head>114</head>
<l>ܗܘܳܐ ܕܶܝܢ ܐܳܦ ܬܰܡܳܢ 	ܐܪܳܙܳܐ ܓܰܠܝܳܐ </l>
<l>ܕܐܶܫܬܰܦܰܠ ܕܓܰܘܳܢ 	ܒܓܰܘ ܒܶܝܬ ܓܰܘܣܶܗ</l>

</div>
<div xml:lang="syr" type="section" n="115">
<head>115</head>
<l>ܐܶܬܳܐ ܠܶܗ ܫܽܘܡܠܳܝܳܐ 	ܒܳܬܰܪ ܐܪܳܙܳܐ </l>
<l>ܕܐܶܫܬܰܦܰܠ ܒܺܝܫܳܐ 	ܒܶܝܬ ܬܽܘܟܠܳܢܶܗ</l>

</div>
<div xml:lang="syr" type="section" n="116">
<head>116</head>
<l>ܒܪܺܝܟ ܗܽܘ ܗܰܘ ܕܐܶܬܳܐ 	ܘܫܰܠܶܡܘ ܗܘܰܘ ܒܶܗ </l>
<l>ܐܪܳ̈ܙܶܐ ܕܣܶܡܳܠܳܐ 		ܘܰܕܝܰܡܺܝܢܳܐ </l>

</div>
<div xml:lang="syr" type="section" n="117">
<head>117</head>
<l>ܓܰܡܪܶܗ ܠܗܰܘ ܐܪܳܙܳܐ 	ܕܰܗܘܳܐ ܒܐܶܡܪܳܐ </l>
<l>ܘܓܰܡܪܶܗ ܠܗܰܘ ܛܽܘܦܣܳܐ 	ܕܰܗܘܳܐ ܒܰܕܓܽܘܢ</l>

</div>
<div xml:lang="syr" type="section" n="118">
<head>118</head>
<l>ܒܪܺܝܟ ܗܽܘ ܕܒܐܶܡܪܳܐ 	ܕܩܽܘܫܬܳܐ ܦܰܪܩܰܢ </l>
<l>ܘܣܰܚܦܶܗ ܠܣܳܚܽܘܦܰܢ 	ܐܰܝܟ ܕܠܰܕܓܽܘܢ</l>

</div>
<div xml:lang="syr" type="section" n="119">
<head>119</head>
<l>ܒܟܳܢܽܘܢ ܕܐܰܪ̈ܺܝܟܺܝܢ 	ܠܰܝܠܰܘ̈ܳܬܳܐ </l>
<l>ܕܢܰܚ ܠܰܢ ܐܺܝܡܳܡܳܐ 	ܕܠܳܐ ܡܶܣܬܰܝܰܟ </l>

</div>
<div xml:lang="syr" type="section" n="120">
<head>120</head>
<l>ܒܣܰܬܘܳܐ ܕܰܟܡܺܝܪܳܐ 	ܒܪܺܝܬܳܐ ܟܽܠܳܗܿ</l>
<l>ܢܦܰܩ ܫܽܘܦܪܳܐ ܕܐܰܦܨܰܚ 	ܟܽܠ ܒܶܪ̈ܝܳܬܳܐ </l>

</div>
<div xml:lang="syr" type="section" n="121">
<head>121</head>
<l>ܣܰܬܘܳܐ ܕܥܳܒܶܕ ܠܳܗܿ 	ܠܐܰܪܥܳܐ ܥܩܰܪܬܳܐ </l>
<l>ܒܬܽܘܠܽܘܬܳܐ ܒܶܗ ܗܽܘ 	ܝܶܠܦܰܬ ܝܰܠܕܳܐ </l>

</div>
<div xml:lang="syr" type="section" n="122">
<head>122</head>
<l>ܟܳܢܽܘܢ ܕܰܡܫܰܠܐ 		ܚܶܒܠܶܝ̈ܗܿ ܕܐܰܪܥܳܐ </l>
<l>ܒܶܗ ܗܽܘ ܗܘܰܘ ܚܶܒ̈ܠܶܐ 	ܠܰܒܬܽܘܠܽܘܬܳܐ </l>

</div>
<div xml:lang="syr" type="section" n="123">
<head>123</head>
<l>ܐܶܡܪܳܐ ܫܳܪܽܘܝܳܐ 		ܠܳܐ ܐܢܳܫ ܠܽܘܩܕܰܡ </l>
<l>ܚܳܙܶܐ ܠܶܗ ܐܶܠܳܐ 		ܪ̈ܳܥܰܘܳܬܳܐ </l>

</div>
<div xml:lang="syr" type="section" n="124">
<head>124</head>
<l>ܐܳܦ ܐܶܡܰܪ ܩܽܘܫܬܳܐ 	ܒܰܥܕܶܢ ܝܰܠܕܶܗ </l>
<l>ܪܶܗܛܰܬ ܠܳܗܿ ܣܒܰܪܬܶܗ 	ܠܪ̈ܳܥܰܘܳܬܳܐ </l>

</div>
<div xml:lang="syr" type="section" n="125">
<head>125</head>
<l>ܐܰܟܒܰܪ ܐܳܦ ܬܰܡܳܢ 	ܥܳܦ ܕܽܘܡܳܪܳܐ </l>
<l>ܕܐܶܡܪܳܐ ܕܠܳܐ ܒܝܰܪܚܶܗ 	ܡܰܠܶܠ ܘܰܢܦܰܩ </l>

</div>
<div xml:lang="syr" type="section" n="126">
<head>126</head>
<l>ܕܐܶܡܪܳܐ ܕܠܳܐ ܒܙܰܒܢܶܗ 	ܢܗܶܐ ܟܳܪܽܘܙܳܐ </l>
<l>ܠܗܰܘ ܐܶܡܪܳܐ ܕܒܰܛܢܶܗ 	ܠܰܘ ܕܰܟܝܳܢܰܐ ܗ̱ܘ </l>

</div>
<div xml:lang="syr" type="section" n="127">
<head>127</head>
<l>ܚܙܳܝܗܝ ܕܺܐܒܳܐ ܣܳܒܳܐ 	ܠܐܶܡܰܪ ܚܰܠܒܳܐ</l>
<l>ܘܐܰܩܢܶܛ ܡܶܢܶܗ 		ܕܰܡܫܰܓܢܰܝ ܗܘܳܐ </l>

</div>
<div xml:lang="syr" type="section" n="128">
<head>128</head>
<l>ܕܰܠܒܼܶܫ ܓܶܝܪ ܕܺܐܒܳܐ 	ܠܒܽܘܫܳܐ ܕܥܶܪܒܳܐ </l>
<l>ܗܘܳܐ ܠܶܗ ܪܳܥܶܐ ܟܽܠ  	ܐܶܡܪܳܐ ܒܥܳܢܳܐ </l>

</div>
<div xml:lang="syr" type="section" n="129">
<head>129</head>
<l>ܕܡܳܐ ܕܰܣܥܳܐ ܝܰܥܢܳܐ 	ܥܰܠ ܡܰܟܺܝܟܳܐ </l>
<l>ܢܰܨܪܝܘܗܝ ܥܰܙܺܝܙܳܐ 		ܠܗܰܘ ܒܳܠܽܘܥܳܐ </l>

</div>
<div xml:lang="syr" type="section" n="130">
<head>130</head>
<l>ܩܽܘܕܳܫܳܐ ܫܪܳܐ ܒܟܰܪܣܳܐ 	ܦܰܓܪܳܢܳܐܺܝܬ </l>
<l>ܘܗܳܐ ܫܪܳܐ ܒܬܰܪܥܺܝܬܳܐ 	ܪܽܘܚܳܢܳܐܺܝܬ </l>

</div>
<div xml:lang="syr" type="section" n="131">
<head>131</head>
<l>ܡܰܪܝܰܡ ܕܰܒܛܰܢܬܶܗ 	ܣܢܳܬ ܙܽܘܘܳܓܳܐ</l>
<l>ܠܳܐ ܬܶܙܢܶܐ ܢܰܦܫܳܐ 		ܕܰܫܪܳܐ ܒܓܰܘܳܗܿ</l>

</div>
<div xml:lang="syr" type="section" n="132">
<head>132</head>
<l>ܕܰܪܓܰܫܬܳܗܿ ܒܶܗ ܡܰܪܝܰܡ 	ܡܟܺܝܪܳܗܿ ܫܶܒܩܰܬ</l>
<l>ܗܳܐ ܫܪܳܐ ܒܢܰܟܦ̈ܳܬܳܐ 	ܐܶܢ ܐܰܪܓܶܫ ܒܶܗ</l>

</div>
<div xml:lang="syr" type="section" n="133">
<head>133</head>
<l>ܠܳܐ ܡܰܪܓܶܫ ܚܰܪܫܳܐ 	ܒܪܰܥܡܳܐ ܪܰܒܳܐ </l>
<l>ܐܳܦ ܠܳܐ ܡܰܪܳܚܳܐ 		ܒܩܳܠ ܦܽܘܩܕܳܢܳܐ </l>

</div>
<div xml:lang="syr" type="section" n="134">
<head>134</head>
<l>ܒܗܺܝܠ ܗܽܘ ܓܶܝܪ ܚܰܫܳܐ 	ܒܰܥܕܶܢ ܦܰܩܚܳܐ </l>
<l>ܘܰܒܗܺܝܠ ܡܰܪܳܚܳܐ 	ܒܩܳܠ ܙܽܘܗܳܪܳܐ </l>

</div>
<div xml:lang="syr" type="section" n="135">
<head>135</head>
<l>ܠܚܰܪܫܳܐ ܐܶܢ ܓܰܢܚܶܗ 	ܪܰܥܡܳܐ ܕܚܺܝܠܳܐ </l>
<l>ܠܛܰܡܐܳܐ ܐܶܢ ܬܰܟܒܶܗ 	ܪܽܘܓܙܳܐ ܕܚܺܝܠܳܐ </l>

</div>
<div xml:lang="syr" type="section" n="136">
<head>136</head>
<l>ܚܰܪܫܳܐ ܕܠܳܐ ܫܳܡܰܥ 	ܠܰܘ ܡܰܪܫܽܘܬܳܐ ܗ̱ܝ </l>
<l>ܐܰܝܢܳܐ ܕܡܕܳܫ ܕܶܝܢ 	ܡܰܪܳܚܽܘܬܳܐ ܗ̱ܝ </l>

</div>
<div xml:lang="syr" type="section" n="137">
<head>137</head>
<l>ܡܶܢ ܙܒܰܢ ܕܶܝܢ ܠܰܙܒܰܢ 	ܗܳܘܶܐ ܪܰܥܡܳܐ </l>
<l>ܩܳܠܶܗ ܕܢܳܡܽܘܣܳܐ 	ܟܽܠܝܽܘܡ ܪܳܥܶܡ </l>

</div>
<div xml:lang="syr" type="section" n="138">
<head>138</head>
<l>ܠܳܐ ܢܶܣܟܰܪ ܐܶܕܢܰܝ̈ܢ 		ܕܰܡܩܰܛܪܶܓ ܠܰܢ </l>
<l>ܦܬܳܚ̈ܶܐ ܕܰܦܬܺܝܚܺܝܢ 	ܘܠܳܐ ܡܶܬܬܰܚܕܶܝܢ</l>

</div>
<div xml:lang="syr" type="section" n="139">
<head>139</head>
<l>ܬܰܪܥܳܐ ܕܡܰܫܡܰܥܬܳܐ 	ܦܬܺܝܚ ܒܰܟܝܳܢܳܐ </l>
<l>ܕܒܰܩܛܺܝܪܶܗ ܢܟܰܣ 	ܡܰܪܳܚܽܘܬܰܢ</l>

</div>
<div xml:lang="syr" type="section" n="140">
<head>140</head>
<l>ܬܰܪ̈ܥܶܐ [ܕܒܳܒ̈ܳܬܳܐ] 	ܘܰܬܪܰܥ ܦܽܘܡܳܐ </l>
<l>ܡܶܫܟܰܚ ܨܶܒܝܳܢܳܐ 		ܦܳܬܰܚ ܘܐܳܚܶܕ </l>

</div>
<div xml:lang="syr" type="section" n="141">
<head>141</head>
<l>ܢܶܚܙܶܐ - ܝܰܗܒ ܠܰܢ 	ܛܳܿܒܳܐ ܕܢܶܫܡܰܥ </l>
<l>-- ܕܢܶܬܬܰܚܕܽܘܢ ----</l>

</div>
<div xml:lang="syr" type="section" n="142">
<head>142</head>
<l>------ ----</l>
<l>--- ܙܰܘ̈ܥܶܝܗܿ 	ܡܶܢ ܨܶܒܝܳܢܰܢ</l>

</div>
<div xml:lang="syr" type="section" n="143">
<head>143</head>
<l>ܫܽܘܒܚܳܐ ܠܗܰܘ ܩܳܠܳܐ 	ܕܰܗܘܳܐ ܓܽܘܫܡܳܐ </l>
<l>ܘܰܠܡܶܠܰܬ ܪܳܡܳܐ 	ܕܰܗܘܳܬ ܦܰܓܪܳܐ </l>

</div>
<div xml:lang="syr" type="section" n="144">
<head>144</head>
<l>ܫܰܡܥܶܝ̈ܗܝ ܐܳܦ ܐܶܕ̈ܢܶܐ 	ܚ̈ܙܰܝܳܝܗܝ ܥܰܝ̈ܢܶܐ </l>
<l>ܡܳܫܳܝ̈ܗܝ ܐܳܦ ܐܺܝ̈ܕܶܐ 	ܘܐܰܟܠܶܗ ܦܽܘܡܳܐ </l>

</div>
<div xml:lang="syr" type="section" n="145">
<head>145</head>
<l>ܗܰܕܳܡ̈ܶܐ ܘܪ̈ܶܓܫܶܐ 		ܗܰܒܘ ܬܰܘܕܺܝܬܳܐ </l>
<l>ܠܗܰܘ ܕܐܶܬܳܐ ܘܐܰܚܺܝ 	ܟܽܠܶܗ ܓܽܘܫܡܳܐ </l>

</div>
<div xml:lang="syr" type="section" n="146">
<head>146</head>
<l>ܛܥܺܝܢܳܐ ܗܘܳܬ ܡܰܪܝܰܡ 	ܥܽܘܠܳܐ ܫܰܠܝܳܐ </l>
<l>ܟܰܕ ܒܶܗ ܗܽܘ ܟܣܶܝܢ ܗܘܰܘ 	ܟܽܠ ܠܶܫܳܢܺܝ̈ܢ </l>

</div>
<div xml:lang="syr" type="section" n="147">
<head>147</head>
<l>ܛܥܺܝܢ ܗܘܳܐ ܠܶܗ ܝܰܘܣܶܦ 	ܘܟܣܐ ܗܘܐ ܒܗ </l>
<l>ܟܝܳܢܳܐ ܫܰܬܺܝܩܳܐ 		ܕܡܶܢ ܟܽܠ ܩܰܫܺܝܫ</l>

</div>
<div xml:lang="syr" type="section" n="148">
<head>148</head>
<l>ܪܳܡܳܐ ܗܘܳܐ ܐܰܝܟ ܫܰܒܪܳܐ 	ܘܰܟܣܶܐ ܗܘܳܐ ܒܶܗ </l>
<l>ܓܰܙܳܐ ܕܚܶܟܡ̈ܳܬܳܐ 	ܕܰܠܟܽܠ ܣܳܦܶܩ</l>

</div>
<div xml:lang="syr" type="section" n="149">
<head>149</head>
<l>ܪܳܡܶܐ ܗܘܳܐ ܘܝܳܢܶܩ ܗܘܳܐ 	ܚܰܠܒܳܗܿ ܕܡܰܪܝܰܡ</l>
<l>ܘܝ̈ܳܢܩܳܢ ܡܶܢ ܛܽܘܒܶܗ 	ܟܽܘܠ ܒܶܪ̈ܝܳܬܳܐ </l>

</div>
<div xml:lang="syr" type="section" n="150">
<head>150</head>
<l>ܗܽܘܝܽܘ ܬܕܳܐ ܚܰܝܳܐ 		ܕܣܰܘܩܳܐ ܚܰܝܳܐ </l>
<l>ܐܰܝܢܶܩܘ ܡܶܢ ܚܰܝ̈ܰܘܗܝ 	ܡܺܝ̈ܬܶܐ ܘܰܚܝܰܘ</l>

</div>
<div xml:lang="syr" type="section" n="151">
<head>151</head>
<l>ܕܠܳܐ ܣܰܘܩܳܐ ܕܐܳܐܰܪ 		ܠܳܐ ܐܢܳܫ ܚܳܝܶܐ </l>
<l>ܕܠܳܐ ܚܰܝܠܶܗ ܕܰܒܪܳܐ 	ܠܳܐ ܐܢܳܫ ܩܳܐܶܡ</l>

</div>
<div xml:lang="syr" type="section" n="152">
<head>152</head>
<l>ܒܣܰܘܩܶܗ ܗܽܘ ܚܰܝܳܐ 	ܕܗܰܘ ܡܰܚܶܐ ܟܽܠ</l>
<l>ܬܰܠܝ̈ܳܢ ܢܶܫܡ̈ܳܬܳܐ 	ܕܰܠܥܶܠ ܘܕܰܠܬܰܚܬ</l>

</div>
<div xml:lang="syr" type="section" n="153">
<head>153</head>
<l>ܟܰܕ ܟܺܝܬ ܝܺܢܶܩ ܗܘܳܐ 	ܚܰܠܒܳܗܿ ܕܡܰܪܝܰܡ</l>
<l>ܗܽܘܝܽܘ ܡܰܝܢܶܩ ܗܘܳܐ 	ܚܰܝ̈ܶܐ ܠܟܽܘܠܳܐ </l>

</div>
<div xml:lang="syr" type="section" n="154">
<head>154</head>
<l>ܟܰܕ ܬܽܘܒ ܫܪܳܐ ܗܘܳܐ 	ܒܥܽܘܒܳܐ ܕܐܶܡܶܗ </l>
<l>ܒܥܽܘܒܶܗ ܫܰܪ̈ܝܳܢ ܗܘܰܝ̈ 	ܟܽܘܠ ܒܶܪ̈ܝܳܬܳܐ </l>

</div>
<div xml:lang="syr" type="section" n="155">
<head>155</head>
<l>ܫܠܳܐ ܗܘܳܐ ܐܰܝܟ ܥܽܘܠܳܐ 	ܘܗܽܘ ܦܳܩܶܕ ܗܘܳܐ </l>
<l>ܠܟܽܠܗܶܝܢ ܒܶܪ̈ܝܳܬܳܐ 	ܟܽܠ ܦܽܘܩܕ̈ܳܢܰܘܗܝ </l>

</div>
<div xml:lang="syr" type="section" n="156">
<head>156</head>
<l>ܒܶܠܥܳܕ ܓܶܝܪ ܒܽܘܟܪܳܐ 	ܠܳܐ ܐܢܳܫ ܡܶܫܟܰܚ </l>
<l>ܩܰܪܶܒ ܠܐܺܝܬܽܘܬܳܐ 		ܕܗܽܘ ܣܳܦܶܩ ܠܳܗܿ</l>

</div>
<div xml:lang="syr" type="section" n="157">
<head>157</head>
<l>ܬܠܳܬܺܝܢ ܟܺܝܬ ܫ̈ܢܺܝܢ 	ܕܰܗܘܳܐ ܒܐܰܪܥܳܐ </l>
<l>ܡܰܢܽܘ ܡܕܰܒܰܪ ܗܘܳܐ 	ܟܽܠ ܒܶܪ̈ܝܳܬܳܐ </l>

</div>
<div xml:lang="syr" type="section" n="158">
<head>158</head>
<l>ܡܰܢܽܘ ܡܩܰܒܶܠ ܗܘܳܐ 	ܟܽܘܠ ܩܽܘܪ̈ܒܳܢܺܝܢ </l>
<l>ܫܽܘܒܚܳܐ ܕܥܶܠܳܝ̈ܶܐ 	ܘܰܕܬܰܚ̈ܬܳܝܶܐ </l>

</div>
<div xml:lang="syr" type="section" n="159">
<head>159</head>
<l>ܟܽܠܶܗ ܒܥܽܘܡܩܳܐ ܗܘܳܐ 	ܘܟܽܠܶܗ ܒܪܰܘܡܳܐ </l>
<l>ܟܽܠܶܗ ܨܶܝܕ ܟܽܠ ܗܘܳܐ 	ܘܟܽܠܶܗ ܨܶܝܕ ܚܰܕ </l>

</div>
<div xml:lang="syr" type="section" n="160">
<head>160</head>
<l>ܦܰܓܪܶܗ ܒܓܰܘ ܟܰܪܣܶܗ 	ܟܰܕ ܡܶܨܛܰܝܰܪ</l>
<l>ܚܰܝܠܶܗ ܡܪܰܟܶܒ ܗܘܳܐ 	ܟܽܠ ܗܰܕܳܡܺܝ̈ܢ </l>

</div>
<div xml:lang="syr" type="section" n="161">
<head>161</head>
<l>ܟܰܕ ܡܶܬܨܺܝܪ ܒܰܛܢܳܐ 	ܕܰܒܪܳܐ ܒܟܰܪܣܳܐ </l>
<l>ܗܽܘܝܽܘ ܨܳܐܶܪ ܗܘܳܐ 		ܥܽܘ̈ܠܶܐ ܒܟܰܪܣܳܐ</l>

</div>
<div xml:lang="syr" type="section" n="162">
<head>162</head>
<l>ܟܰܕ ܡܶܬܨܺܝܪ ܒܰܛܢܳܐ 	ܕܰܒܪܳܐ ܒܟܰܪܣܳܐ </l>
<l>ܗܽܘܝܽܘ ܨܳܐܶܪ ܗܘܳܐ 		ܥܽܘ̈ܠܶܐ ܒܟܰܪܣܳܐ </l>

</div>
<div xml:lang="syr" type="section" n="163">
<head>163</head>
<l>ܠܰܘ ܬܽܘܒ ܐܰܝܟ ܕܰܡܚܺܝܠ 	ܦܰܓܪܶܗ ܒܩܰܝܣܳܐ </l>
<l>ܗܳܟܰܢܳܐ ܡܚܺܝܠ ܗܘܳܐ 	ܚܰܝܠܶܗ ܒܩܰܝܣܳܐ </l>

</div>
<div xml:lang="syr" type="section" n="164">
<head>164</head>
<l>ܟܰܕ ܓܶܝܪ ܥܰܠ ܩܰܝܣܳܐ 	ܗܽܘ ܡܺܝ̈ܬܶܐ ܐܰܚܺܝ</l>
<l>ܦܰܓܪܶܗ ܐܰܚܺܝ ܐܶܢܽܘܢ 	ܐܳܘ ܨܶܒܝܳܢܶܗ</l>

</div>
<div xml:lang="syr" type="section" n="165">
<head>165</head>
<l>ܗܳܟܰܢ ܟܰܕ ܟܽܠܶܗ 	ܫܪܳܐ ܗܘܳܐ ܒܟܰܪܣܳܐ </l>
<l>ܨܶܒܝܳܢܶܗ ܟܰܣܝܳܐ 		ܟܽܠ ܣܳܥܰܪ ܗܘܳܐ </l>

</div>
<div xml:lang="syr" type="section" n="166">
<head>166</head>
<l>ܚܙܺܝ ܓܶܝܪ ܕܟܽܘܠܶܗ 	ܒܩܰܝܣܳܐ ܬܠܶܐ ܗܘܳܐ </l>
<l>ܚܰܝܠܶܗ ܕܶܝܢ ܐܰܙܺܝܥ 	ܟܽܠ ܒܶܪ̈ܝܳܬܳܐ </l>

</div>
<div xml:lang="syr" type="section" n="167">
<head>167</head>
<l>ܐܰܚܫܶܟ ܓܶܝܪ ܫܶܡܫܳܐ 	ܘܐܰܙܺܝܥ ܐܰܪܥܳܐ </l>
<l>ܨܰܪܺܝ ܗܘܳܐ ܩܰܒܪ̈ܶܐ 	ܘܐܰܦܶܩ ܡܺܝ̈ܬܶܐ </l>

</div>
<div xml:lang="syr" type="section" n="168">
<head>168</head>
<l>ܚܙܺܝ ܟܺܝܬ ܕܟܽܠܶܗ 	ܒܰܙܩܺܝܦܳܐ ܗܘܳܐ </l>
<l>ܟܰܕ ܬܽܘܒ ܐܺܝܬܰܘܗܝ ܗܘܳܐ 	ܟܽܘܠܶܗ ܨܶܝܕ ܟܽܘܠ</l>

</div>
<div xml:lang="syr" type="section" n="169">
<head>169</head>
<l>ܗܳܟܰܢ ܐܺܝܬܰܘܗܝ ܗܘܳܐ 	ܟܽܘܠܶܗ ܒܟܰܪܣܳܐ </l>
<l>ܟܰܕ ܬܽܘܒ ܐܺܝܬܰܘܗܝ ܗܘܳܐ 	ܟܽܠܶܗ ܒܟܽܘܠܳܐ </l>

</div>
<div xml:lang="syr" type="section" n="170">
<head>170</head>
<l>ܟܰܕ ܟܺܝܬ ܒܰܙܩܺܝܦܰܐ ܗ̱ܘ 	ܡܺܝ̈ܬܶܐ ܐܰܚܺܝ</l>
<l>ܗܳܟܰܢ ܟܰܕ ܥܽܘܠܰܐ ܗ̱ܘ 	ܨܳܐܰܪ ܥ̈ܘܠܶܐ ܗ̱ܘ </l>

</div>
<div xml:lang="syr" type="section" n="171">
<head>171</head>
<l>ܟܰܕ ܗܽܘ ܩܛܺܝܠܳܐ ܗܘܳܐ 	ܩܰܒܪ̈ܶܐ ܦܳܬܰܚ </l>
<l>ܟܰܕ ܗܽܘ ܒܟܰܪܣܳܐ ܗܘܳܐ 	ܦܬܰܚ ܟܰܪ̈ܣܳܬܳܐ</l>

</div>
<div xml:lang="syr" type="section" n="172">
<head>172</head>
<l>ܬܰܘ ܫܡܰܥܘ ܚܰܒܪ̈ܰܝ 	ܥܰܠ ܒܰܪ ܟܰܣܝܳܐ </l>
<l>ܕܰܓܳܠܳܐ ܗܘܳܐ ܒܦܰܓܪܶܗ 	ܘܰܟܣܶܐ ܚܰܝܠܶܗ</l>

</div>
<div xml:lang="syr" type="section" n="173">
<head>173</head>
<l>ܚܰܝܠܶܗ ܓܶܝܪ ܕܰܒܪܳܐ 	ܚܰܝܠܰܐ ܗ̱ܘ ܫܰܪܝܳܐ </l>
<l>ܠܳܐ ܚܒܰܫܬܶܗ ܟܰܪܣܳܐ 	ܐܰܝܟ ܕܰܠܦܰܓܪܳܐ </l>

</div>
<div xml:lang="syr" type="section" n="174">
<head>174</head>
<l>ܟܰܕ ܗܽܘ ܓܶܝܪ ܚܰܝܠܳܐ 	ܫܪܳܐ ܗܘܳܐ ܒܟܰܪܣܳܐ </l>
<l>ܗܽܘܝܽܘ ܨܳܐܰܪ ܗܘܳܐ 		ܥܽܘ̈ܠܶܐ ܒܟܰܪܣܳܐ </l>

</div>
<div xml:lang="syr" type="section" n="175">
<head>175</head>
<l>ܚܰܝܠܶܗ ܥܰܦܺܝܩ ܗܘܳܐ ܠܳܗܿ	 ܠܗܳܝ ܕܥܰܦܶܩܬܶܗ</l>
<l>ܕܐܶܢ ܩܳܦܶܣ ܚܰܝܠܶܗ 	 ܢܳܦܶܠ ܠܶܗ ܟܽܠ</l>

</div>
<div xml:lang="syr" type="section" n="176">
<head>176</head>
<l>ܚܰܝܠܳܐ ܟܺܝܬ ܕܐܰܚܺܝܕ 	ܟܽܠ ܒܶܪ̈ܝܳܬܳܐ </l>
<l>ܟܰܕ ܗܽܘ ܒܓܰܘ ܟܰܪܣܳܐ 	ܗܽܘ ܠܳܐ ܐܰܪܦܺܝ ܟܽܠ</l>

</div>
<div xml:lang="syr" type="section" n="177">
<head>177</head>
<l>ܨܳܪ ܗܘܳܐ ܠܰܩܢܽܘܡܶܗ 	ܨܰܠܡܳܐ ܒܟܰܪܣܳܐ </l>
<l>ܘܨܳܪ ܗܘܳܐ ܒܟܽܠ ܟܰܪ̈ܣܳܢ 	ܟܽܠ ܦܰܪ̈ܨܽܘܦܺܝܢ </l>

</div>
<div xml:lang="syr" type="section" n="178">
<head>178</head>
<l>ܟܰܕ ܗܽܘ ܡܶܬܪܰܒܶܐ 	ܒܶܝܬ ܡܶܣ̈ܟܺܢܶܐ </l>
<l>ܡܶܢ ܐܰܘܨܰܪ ܣܰܒܥܳܐ 	ܠܟܽܠ ܙܳܐܶܢ ܗܘܳܐ </l>

</div>
<div xml:lang="syr" type="section" n="179">
<head>179</head>
<l>ܟܰܕ ܬܽܘܒ ܡܫܰܚܬܶܗ 	ܗܳܝ ܕܰܡܫܰܚܬܶܗ</l>
<l>ܒܰܛܠܶܗ ܘܰܒܡܶܛܪܶܗ 	ܠܟܽܠ ܡܳܫܰܚ ܗܘܳܐ </l>

</div>
<div xml:lang="syr" type="section" n="180">
<head>180</head>
<l>ܡܓܽܘ̈ܫܶܐ ܩܰܪܶܒܘ ܗܘܰܘ 	ܡܽܘܪܳܐ ܘܕܰܗܒܳܐ </l>
<l>ܟܰܕ ܒܶܗ ܟܣܶܐ ܗܘܳܬ 	ܣܺܝܡܰܬ ܥܽܘܬܪܳܐ </l>

</div>
<div xml:lang="syr" type="section" n="181">
<head>181</head>
<l>ܡܽܘܪܳܐ ܘܗܶܪ̈ܽܘܡܶܐ 		ܕܐܰܟܺܝܢ ܘܰܒܪܳܐ </l>
<l>ܩܰܪܶܒܘ ܠܶܗ ܡܓܽܘ̈ܫܶܐ 	ܠܶܗ ܡܶܢ ܕܺܝܠܶܗ</l>

</div>
<div xml:lang="syr" type="section" n="182">
<head>182</head>
<l>ܒܚܰܝܠܰܐ ܗ̱ܘ ܕܡܶܢܶܗ 	ܣܶܦܩܰܬ ܡܰܪܝܰܡ </l>
<l>ܕܢܶܛܥܰܢ ܗܘܳܐ ܥܽܘܒܳܗܿ 	ܠܗܰܘ ܕܰܛܥܺܝܢ ܟܽܠ </l>

</div>
<div xml:lang="syr" type="section" n="183">
<head>183</head>
<l>ܡܶܢ ܓܰܙܳܐ ܪܰܒܳܐ 		ܕܟܽܠ ܒܶܪ̈ܝܳܬܳܐ </l>
<l>ܝܶܗܒܰܬ ܠܶܗ ܡܰܪܝܰܡ 	ܟܽܠ ܡܳܐ ܕܝܶܗܒܰܬ</l>

</div>
<div xml:lang="syr" type="section" n="184">
<head>184</head>
<l>ܝܶܗܒܰܬ ܠܶܗ ܚܰܠܒܳܐ 	ܡܶܢ ܗܰܘ ܕܐܰܟܝܰܢ </l>
<l>ܝܶܗܒܰܬ ܠܶܗ ܐܽܘܟܠܳܐ 	ܡܶܢ ܗܰܘ ܕܰܒܪܳܐ</l>

</div>
<div xml:lang="syr" type="section" n="185">
<head>185</head>
<l>ܝܰܗܒ ܚܰܠܒܳܐ ܠܡܰܪܝܰܡ 	ܐܰܝܟ ܐܰܠܳܗܳܐ </l>
<l>ܗܦܰܟ ܝܰܢܩܶܗ ܡܶܢܳܗܿ 	ܐܰܝܟ ܒܰܪ ܐܢܳܫܳܐ </l>

</div>
<div xml:lang="syr" type="section" n="186">
<head>186</head>
<l>ܛܰܥܢܳܝܗܝ ܗ̈ܘܰܝ ܐܺܝܕ̈ܶܝܗܿ 	ܕܐܰܩܶܠ ܥܽܘܙܶܗ </l>
<l>ܘܥܰܦܶܩܬܶܗ ܟܰܢܦܳܗܿ 	ܕܐܰܙܥܰܪ ܢܰܦܫܶܗ</l>

</div>
<div xml:lang="syr" type="section" n="187">
<head>187</head>
<l>ܡܶܬܚܳܐ ܕܪܰܒܽܘܬܶܗ 	ܡܰܢ ܡܶܫܟܰܚ ܗܘܳܐ </l>
<l>ܟܪܺܝ ܡܽܘܫ̈ܚܳܬܶܗ 	ܨܶܝܕ ܬܰܟܣܺܝܬܳܐ </l>

</div>
<div xml:lang="syr" type="section" n="188">
<head>188</head>
<l>ܙܶܩܪܰܬ ܘܐܰܠܒܶܫܬܶܗ 	ܕܫܰܠܰܚ ܫܽܘܒܚܶܗ</l>
<l>ܡܶܫܚܰܬ ܙܶܩܪܰܬ ܠܶܗ 	ܕܟܪܺܝ ܢܰܦܫܶܗ</l>

</div>
<div xml:lang="syr" type="section" n="189">
<head>189</head>
<l>ܝܰܡܳܐ ܛܰܥܢܶܗ ܗܘܳܐ 	ܫܠܺܝ ܘܐܶܫܬܰܗܺܝ</l>
<l>ܘܐܰܝܟܰܢ ܟܰܝ ܛܰܥܢܶܗ 	ܥܽܘܒܶܗ ܕܝܰܘܣܶܦ</l>

</div>
<div xml:lang="syr" type="section" n="190">
<head>190</head>
<l>ܒܛܰܢܬܶܗ ܘܐܶܨܛܰܪܝܰܬ 	ܟܰܪܣܳܗܿ ܕܰܫܝܽܘܠ</l>
<l>ܘܐܰܝܟܰܢ ܣܰܝܒܰܪܬܶܗ 	ܟܰܪܣܳܗܿ ܕܡܰܪܝܰܡ </l>

</div>
<div xml:lang="syr" type="section" n="191">
<head>191</head>
<l>ܟܺܐܦ̈ܶܐ ܕܥܰܠ ܩܰܒܪ̈ܶܐ	 ܒܩܳܠܶܗ ܨܪܺܝ </l>
<l>ܘܐܰܝܟܰܢ ܣܰܝܒܰܪܬܶܗ 	ܟܶܢܦܳܐ ܕܡܰܪܝܰܡ</l>

</div>
<div xml:lang="syr" type="section" n="192">
<head>192</head>
<l>ܐܶܬܺܝܬ ܠܡܽܘܟܳܟܳܐ 	ܕܰܠܟܽܠ ܬܺܚܶܐ </l>
<l>ܫܽܘܒܚܳܐ ܠܳܟ ܡܶܢ ܟܽܠ  	ܕܰܚܝܰܘ ܒܺܐܝܕܳܟ</l>

</div>
<div xml:lang="syr" type="section" n="193">
<head>193</head>
<l>ܡܰܢܽܘ ܡܨܶܐ ܕܢܺܐܡܰܪ 	ܥܰܠ ܒܰܪ ܟܰܣܝܳܐ </l>
<l>ܕܰܢܚܶܬ ܘܐܶܬܥܰܛܰܦ 	ܦܰܓܪܳܐ ܒܟܰܪܣܳܐ</l>

</div>
<div xml:lang="syr" type="section" n="194">
<head>194</head>
<l>ܢܦܰܩ ܗܘܳܐ ܘܐܰܝܟ ܥܽܘܠܳܐ 	ܐܰܝܢܶܩ ܚܰܠܒܳܐ</l>
<l>ܘܒܶܝܬ ܫܰܒܪ̈ܶܐ ܫܳܦܶܦ 	ܒܰܪ ܡܳܪܶܐ ܟܽܠ</l>

</div>
<div xml:lang="syr" type="section" n="195">
<head>195</head>
<l>ܒܫܽܘܩܳܐ ܐܰܝܟ ܫܰܒܪܳܐ 	ܚܳܙܶܝܢ ܗܘܰܘ ܠܶܗ </l>
<l>ܟܰܕ ܫܰܪܝܳܐ ܗܘܳܬ ܒܶܗ 	ܪܶܚܡܰܬ ܟܽܘܠܳܐ </l>

</div>
<div xml:lang="syr" type="section" n="196">
<head>196</head>
<l>ܒܓܰܠܝܳܐ ܟܪ̈ܺܝܟܺܝܢ ܠܶܗ 	ܥܺܝܪ̈ܶܐ ܒܕܶܚܠܳܐ </l>

</div>
<div xml:lang="syr" type="section" n="197">
<head>197</head>
<l>ܦܨܺܝܚ ܗܘܳܐ ܨܶܝܕ ܫܰܒܪ̈ܶܐ 	ܐܰܝܟ ܝܰܠܽܘܕܳܐ </l>
<l>ܕܚܺܝܠ ܗܘܳܐ ܨܶܝܕ ܥܺܝܪ̈ܶܐ 	ܐܰܝܟ ܦܳܩܽܘܕܳܐ </l>

</div>
<div xml:lang="syr" type="section" n="198">
<head>198</head>
<l>ܕܚܺܝܠ ܗܘܳܐ ܠܝܽܘܚܰܢܳܢ 	ܕܢܶܫܪܶܐ ܡܣܳܢܰܘ̈ܗܝ</l>
<l>ܚܘܺܝܚ ܗܘܳܐ ܠܚܰܛܳܝ̈ܶܐ 	ܕܰܢܫܰܩܘ ܪ̈ܶܓܠܰܘܗܝ</l>

</div>
<div xml:lang="syr" type="section" n="199">
<head>199</head>
<l>ܥܺܝܪ̈ܶܐ ܐܰܝܟ ܥܺܝܪ̈ܶܐ 	ܚܳܙܶܝܢ ܗܘܰܘ ܠܶܗ</l>
<l>ܒܡܽܘܫܚܳܬ ܐܺܝܕܰܥܬܶܗ 	ܟܽܠ ܐܢܳܫ ܚܙܳܝܗܝ</l>

</div>
<div xml:lang="syr" type="section" n="200">
<head>200</head>
<l>ܒܐܰܒܽܘܗܝ ܗܽܘ ܒܰܠܚܽܘܕ	ܐܺܝܬܰܘܗܝ ܟܰܝܠܳܐ</l>
<l>ܫܠܳܡܳܐ ܕܺܝܕܰܥܬܶܗ 	ܕܝܳܕܰܥ ܕܰܟܡܳܐ ܗܽܘ </l>

</div>
<div xml:lang="syr" type="section" n="202">
<head>202</head>
<l>ܒܟܰܝ̈ܠܺܝܢ ܕܶܝܢ ܟܰܝ̈ܠܺܝܢ 	ܩܢܶܝܢ ܝܺܕܰܥܬܶܗ</l>
<l>ܟܝܳܢ̈ܶܐ ܕܥܶܠܳܝ̈ܶܐ 		ܥܰܡ ܬܰܚ̈ܬܳܝܶܐ </l>

</div>
<div xml:lang="syr" type="section" n="203">
<head>203</head>
<l>ܗܽܘܝܽܘ ܡܳܪܶܐ ܟܽܠ 	ܝܳܗܶܒ ܠܰܢ ܟܽܠ </l>
<l>ܘܗܽܘܝܽܘ ܡܰܥܬܰܪ ܟܽܠ 	ܝܳܙܶܦ ܡܶܢ ܟܽܠ</l>

</div>
<div xml:lang="syr" type="section" n="204">
<head>204</head>
<l>ܗܽܘܝܽܘ ܝܳܗܶܒ ܟܽܠ 	ܐܰܝܟ ܠܳܐ ܣܢܺܝܩܳܐ </l>
<l>ܘܗܳܦܶܟ ܝܳܙܶܦ ܟܽܠ  	ܐܰܝܟ ܚܰܣܺܝܪܳܐ </l>

</div>
<div xml:lang="syr" type="section" n="205">
<head>205</head>
<l>ܝܰܗܒ ܒܰܩܪ̈ܶܐ ܘܥܶܪ̈ܒܶܐ 	ܐܰܝܟ ܒܳܪܽܘܝܳܐ </l>
<l>ܗܦܰܟ ܘܫܰܐܶܠ ܕܶܒܚ̈ܶܐ 	ܐܰܝܟ ܚܰܣܺܝܪܳܐ </l>

</div>
<div xml:lang="syr" type="section" n="206">
<head>206</head>
<l>ܥܒܰܕ ܡܰܝ̈ܳܐ ܚܰܡܪܳܐ 	ܐܰܝܟ ܥܳܒܽܘܕܳܐ </l>
<l>ܗܦܰܟ ܐܶܫܬܺܝ ܡܶܢܶܗ 	ܐܰܝܟ ܡܶܣܟܺܢܳܐ </l>

</div>
<div xml:lang="syr" type="section" n="207">
<head>207</head>
<l>ܡܶܢ ܕܺܝܠܶܗ ܡܙܰܓ ܠܶܗ 	ܒܶܝܬ ܡܶܫܬܽܘܬܳܐ </l>
<l>ܚܰܡܪܶܗ ܡܙܰܓ ܐܰܫܩܺܝ 	ܟܰܪ ܕܐܶܙܕܰܡܰܢ</l>

</div>
<div xml:lang="syr" type="section" n="208">
<head>208</head>
<l>ܒܚܽܘܒܶܗ ܗܽܘ ܝܺܪܶܒ 	ܫܶܡܥܽܘܢ ܣܳܒܳܐ </l>
<l>ܕܰܩܪܶܒ ܡܳܝܽܘܬܳܐ 		ܠܗܰܘ ܡܰܚܶܐ ܟܽܠ</l>

</div>
<div xml:lang="syr" type="section" n="209">
<head>209</head>
<l>ܒܚܰܝܠܰܐ ܗ̱ܘ ܕܡܶܢܶܗ 	ܛܰܥܢܶܗ ܫܶܡܥܽܘܢ </l>
<l>ܗܽܘܝܽܘ ܡܩܰܪܒܳܢܶܗ 	ܐܶܬܩܰܪܰܒ ܒܶܗ </l>

</div>
<div xml:lang="syr" type="section" n="210">
<head>210</head>
<l>ܝܰܗܒ ܗܘܳܐ ܣܝܳܡ ܐܺܝܕܳܐ 	ܠܡܽܘܫܶܐ ܒܛܽܘܪܳܐ </l>
<l>ܘܫܰܩܠܳܗܿ ܒܓܰܘ ܢܰܗܪܳܐ 	ܡܶܢ ܝܽܘܚܰܢܳܢ</l>

</div>
<div xml:lang="syr" type="section" n="211">
<head>211</head>
<l>ܒܚܰܝܠܳܐ ܕܡܰܘܗܰܒܬܶܗ 	ܣܰܦܶܩ ܝܽܘܚܰܢܳܢ</l>
<l>ܘܐܰܥܡܶܕ ܐܰܪܥܳܢܳܐ 		ܠܰܫـ[ـܡܰܝܳܢܳܐ]</l>

</div>
<div xml:lang="syr" type="section" n="212">
<head>212</head>
<l>ܒܚܰܝܠܰܐ ܗ̱ܘ ܕܡܶܢܶܗ 	ܛܥܰܢܬܶܗ ܐܰܪܥܳܐ </l>
<l>ܐܶܙܰܠܬܝ ܕܬܶܫܬܪܶܐ 	ܘܚܰܙܩܳܗܿ ܚܰܝܠܶܗ</l>

</div>
<div xml:lang="syr" type="section" n="213">
<head>213</head>
<l>ܡܳܪܬܳܐ ܕܡܶܢ ܕܺܝܠܶܗ 	ܐܰܘܟܶܠܬܶܗ ܗܘܳܬ </l>
<l>ܛܳܥܽܘ̈ܡܶܐ ܕܒܳܪ̈ܶܝܢ ܠܶܗ 	ܣܳܡܰܬ ܩܽܘܕܡܰܘܗܝ</l>

</div>
<div xml:lang="syr" type="section" n="214">
<head>214</head>
<l>ܡܶܢ ܕܺܝܠܶܗ ܢܕܰܪܘ ܗܘܰܘ 	ܟܽܠ ܝܰܗ̈ܽܘܒܶܐ </l>
<l>ܡܶܢ ܓܰܙܶܗ ܐܰܪܡܺܝܘ 	ܥܰܠ ܦܳܬܽܘܪܶܗ </l>
</div>
                <div xml:lang="syr" type="rubric">
<l>ܫܠܶܡ</l>

</div>
            </div>
        </body>
    </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="en">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/9066">Nativity 25</title>
                <title xml:lang="en" level="s" ref="http://syriaca.org/work/9041">Hymns on Nativity -
                    <foreign xml:lang="syr">ܡܕܪ̈ܫܐ ܕܒܝܬ ܝܠܕܐ</foreign></title>
                <title level="s">Digital Syriac Corpus</title>
                <author ref="http://syriaca.org/person/13">Ephrem the Syrian</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref="http://syriaca.org/person.xml#ebeck">Edmund Beck</name>
                </respStmt>
                <respStmt>
                    <resp>Edited by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
                <respStmt>
                    <resp>Vocalization added by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/573</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac
                        base text is in the public domain. The TEI XML edition is copyrighted by
                        James E. Walters and is released under a Creative Commons Attribution
                        4.0 International Public License (CC BY 4.0).</note></ab>
                    <ab><note>The HTML page is copyrighted by Vanderbilt University and released
                        under a under a Creative Commons Attribution 4.0 International Public
                        License (CC-BY 4.0, https://creativecommons.org/licenses/by/4.0/).
                        Attribution for reuse should follow the suggested citation and also
                        credit the copyright holder of the TEI XML edition.</note></ab>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc xml:id="sourceDesc1">
                <biblStruct>
                    <analytic>
                        <editor>Edmund Beck</editor>
                        <title level="a">Des heiligen Ephraem des Syrers Hymnen De Nativitate (Epiphania)</title>
                    </analytic>
                    <monogr>
                        <title level="m">Corpus Scriptorum Christianorum Orientalium</title>
                        <imprint>
                            <pubPlace>Louvain</pubPlace>
                            <publisher>Secrétariat du CorpusSCO</publisher>
                            <date when="1959">1959</date>
                            <biblScope unit="volume">186</biblScope>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is a collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University.</p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
            <creation>
                <origDate type="composition" from="0330" to="0373">mid-4th century</origDate>
            </creation>
        </profileDesc>
        <revisionDesc status="Edited">
            <change when="2019-12-17" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="DigitalEdition">
        <body>
            <div xml:lang="syr" type="text">
                <div xml:lang="syr" type="rubric">
                    
                    <l>ܫܽܘܚܠܳܦ ܩܳܠܳܐ</l>
                    <l>ܥܰܠ ܩܳܠܳܐ ܛܽܘܒܰܝܟܝ ܐܳܦܪܰܬ </l>
                    
                    <l>ܥܽܘܢܝܳܐ : ܫܽܘܒܚܳܐ ܠܫܳܠܽܘܚܶܗ ܫܽܘܒܚܳܐ ܠܫܳܠܽܘܚܶܗ</l>
                    
                </div>
                <div xml:lang="syr" type="section" n="1">
                    <head>1</head>
                    <l>ܛܽܘܒܰܝܟܝ ܥܺܕܬܳܐ ܕܗܳܐ ܪܳܥܶܡ ܒܶܟܝ</l>
                    <l>ܥܺܐܕܳܐ ܪܰܒܳܐ ܥܰܕܥܺܕ ܡܰܠܟܳܐ </l>
                    <l>ܨܶܗܝܽܘܢ ܫܒܺܝܩܬܳܐ ܨܗܶܝܢ ܐܶܢܽܘܢ ܣܰܓܺܝ</l>
                    <l>ܘܨܳܕܶܝܢ ܬܰܪ̈ܥܶܝܗܿ ܡܶܢ ܥܰܕܺܥܕ̈ܶܐ </l>
                    <l>ܛܽܘܒ ܠܬܰܪ̈ܥܰܝܟܝ ܕܐܶܬܦܬܰܚܘ ܘܠܳܐ ܡܠܰܘ </l>
                    <l>ܘܰܠܕܳܪ̈ܳܬܶܟܝ ܕܐܶܬܦܫܶܛܝ̈ ܘܠܳܐ ܣ̈ܦܰܩܝ</l>
                    <l>ܒܓܰܘܶܟܝ ܪܳܥܡܺܝܢ ܥܰܡ̈ܡܶܐ ܕܗܳܐ ܩܥܰܘ</l>
                    <l>ܘܫܰܬܩܽܘܗܝ ܠܗܰܘ ܥܰܡܳܐ </l>
                    
                </div>
                <div xml:lang="syr" type="section" n="2">
                    <head>2</head>
                    <l>ܛܽܘܒܰܝܟܝ ܥܺܕܬܳܐ ܕܰܒܥܰܕܥܺܕܰܝ̈ܟܝ</l>
                    <l>ܥܺܝܪ̈ܶܐ ܚܳܕܶܝܢ ܒܰܝܢܳܬ ܥܺܐܕ̈ܰܝܟܝ</l>
                    <l>ܚܰܕ ܓܶܝܪ ܠܺܠܝܳܐ ܫܰܒܰܚܘ ܥܺܝܪ̈ܶܐ </l>
                    <l>ܒܐܰܪܥܳܐ ܕܟܳܡܰܬ ܫܽܘܒܚܳܐ ܛܶܠܡܰܬ </l>
                    <l>ܛܽܘܒ ܠܩ̈ܳܠܰܝܟܝ ܕܐܶܙܕܪܰܥܘ ܘܐܶܬܚܨܶܕܘ </l>
                    <l>ܘܒܰܫܡܰܝܳܐ ܐܶܬܚܡܶܠܘ ܒܐܰܘܨܪ̈ܶܐ</l>
                    <l>ܦܽܘܡܶܟܝ ܦܺܝܪܡܳܐ ܘܩܳܠܰܝ̈ܟܝ ܐܰܝܟ ܒܶܣ̈ܡܶܐ </l>
                    <l>ܥܳܛܪܺܝܢ ܒܥܰܕ̈ܥܺܕܰܝܟܝ</l>
                    
                </div>
                <div xml:lang="syr" type="section" n="3">
                    <head>3</head>
                    <l>ܛܽܘܒܰܝܟܝ ܥܺܕܬܳܐ ܕܟܽܠ ܩܽܘܪ̈ܒܳܢܺܝܢ </l>
                    <l>ܠܶܟܝ ܗܽܘ ܐܳܬܶܝܢ ܒܗܳܢܳܐ ܥܺܐܕܳܐ </l>
                    <l>ܡܓܽܘ̈ܫܶܐ ܚܰܕ ܙܒܰܢ ܒܶܝܬ ܢܳܟ̈ܽܘܠܶܐ </l>
                    <l>ܠܩܽܘܫܬܳܐ ܩܰܪܶܒܘ ܩܽܘܪ̈ܒܳܢܰܝܗܽܘܢ </l>
                    <l>ܛܽܘܒ ܠܕܰܝܪܶܟܝ ܕܐܶܬܪܟܶܢ ܘܒܳܗܿ ܫܪܳܐ </l>
                    <l>ܒܰܪ ܡܰܠܟܳܐ ܕܐܶܣܬܓܶܕ ܒܕ̈ܳܫܢܶܐ </l>
                    <l>ܕܰܗܒܳܐ ܕܡܰܥܪܒܳܐ ܘܗܶܪ̈ܽܘܡܶܐ ܕܡܰܕܢܚܳܐ </l>
                    <l>ܡܩܰܪܒܺܝܢ ܠܥܰܕ̈ܥܺܕܰܝܟܝ</l>
                    
                </div>
                <div xml:lang="syr" type="section" n="4">
                    <head>4</head>
                    <l>ܛܽܘܒܰܝܟܝ ܥܺܕܬܳܐ ܕܠܰܝܬܰܘܗܝ ܨܶܐܕܰܝܟܝ</l>
                    <l>ܡܰܠܟܳܐ ܛܪܽܘܢܳܐ ܡܢܰܟܶܣ ܥܽܘ̈ܠܶܐ </l>
                    <l>ܩܛܰܠ ܓܶܝܪ ܒܶܝܬ ܠܚܶܡ ܫܰܒܪ̈ܶܐ ܒܫܶܓܡܳܐ </l>
                    <l>ܕܰܢܡܺܝܬ ܠܝܰܠܕܳܐ ܕܰܠܟܽܠ ܡܰܚܶܐ </l>
                    <l>ܛܽܘܒ ܠܝܰܠܕܰܝ̈ܟܝ ܕܐܶܬܚܣܶܡܘ ܘܐܶܣܬܓܶܕܘ </l>
                    <l>ܡܶܢ ܡ̈ܰܠܟܶܐ ܕܐܶܬܡܠܰܟ ܒܣܶܓܕܬܶܟܝ</l>
                    <l>ܬܳܓܳܐ ܕܡܰܕܢܚܳܐ ܕܕܳܫ ܐܶܢܽܘܢ ܠܪ̈ܰܚܡܰܝܟܝ</l>
                    <l>ܢܶܬܬܕܺܝܫ ܒܚܰܒܺܝܒܰܝ̈ܟܝ</l>
                    
                </div>
                <div xml:lang="syr" type="section" n="5">
                    <head>5</head>
                    <l>ܛܽܘܒܰܝܟܝ ܥܺܕܬܳܐ ܕܗܳܐ ܕܳܐܶܨ ܒܶܟܝ</l>
                    <l>ܐܳܦ ܐܶܫܰܥܝܳܐ ܒܰܢܒܺܝܽܘܬܶܗ</l>
                    <l>ܗܳܐ ܠܰܡ ܒܬܽܘܠܬܳܐ ܬܶܒܛܰܢ ܬܺܐܠܰܕ</l>
                    <l>ܝܰܠܕܳܐ ܕܰܫܡܶܗ ܪܳܐܙܳܐ ܪܰܒܳܐ </l>
                    <l>ܐܳܘ ܠܦܽܘܫܳܩܳܐ ܕܐܶܬܓܠܺܝ ܒܥܺܕܬܳܐ </l>
                    <l>ܬܪ̈ܶܝܢ ܫܡ̈ܳܗܺܝܢ ܕܐܶܬܡܙܰܓܘ ܘܚܰܕ ܗܘܰܘ</l>
                    <l>ܥܰܡܰܢܽܘܐܶܝܠ ܐܺܝܠ ܥܰܡܶܟܝ ܒܟܽܠܙܒܰܢ</l>
                    <l>ܕܡܰܙܓܶܟܝ ܒܗܰܕܳܡܰܘ̈ܗܝ</l>
                    
                </div>
                <div xml:lang="syr" type="section" n="6">
                    <head>6</head>
                    <l>ܛܽܘܒܰܝܟܝ ܥܺܕܬܳܐ ܒܡܺܝܟܳܐ ܕܰܩܥܳܐ</l>
                    <l>ܕܪܳܥܝܳܐ ܢܳܦܶܩ ܡܶܢ ܐܳܦܰܪܬܳܐ </l>
                    <l>ܐܶܬܳܐ ܓܶܝܪ ܠܒܶܝܬ ܠܚܶܡ ܕܢܶܣܰܒ</l>
                    <l>ܡܶܢܳܗܿ ܓܽܘܙܥܶܗ ܕܐܺܝܫܰܝ ܘܢܶܪܥܶܐ ܠܥ̈ܰܡܡܶܐ </l>
                    <l>ܛܽܘܒ ܠܥܶܪ̈ܒܰܝܟܝ ܕܐܶܬܪܫܶܡܘ ܒܪܽܘܫܡܶܗ</l>
                    <l>ܘܠܰܢܩܰܘ̈ܳܬܶܟܝ ܕܐܶܬܢܛܰܪ̈ܝ ܒܡܶܠܬܶܗ</l>
                    <l>ܐܰܢܬܝ ܐܰܢܬܝ ܥܺܕܬܳܐ ܒܶܝܬ ܠܚܶܡ ܐܰܡܺܝܢܬܳܐ</l>
                    <l>ܕܒܶܟܝ ܗܽܘ ܠܚܶܡ ܚ̈ܰܝܶܐ </l>
                    
                </div>
                <div xml:lang="syr" type="section" n="7">
                    <head>7</head>
                    <l>ܛܽܘܒܰܝܟܝ ܥܺܕܬܳܐ ܕܗܳܐ ܚܳܕܶܐ ܒܶܟܝ</l>
                    <l>ܐܳܦ ܕܳܢܺܝܐܶܝܠ ܓܰܒܪܳܐ ܕܪܶܓܬܳܐ </l>
                    <l>ܒܰܕܶܩ ܕܡܶܬܩܛܶܠ ܡܫܺܝܚܳܐ ܫܒܺܝܚܳܐ </l>
                    <l>ܘܩܽܘܪܝܰܬ ܩܽܘܕܫܳܐ ܒܩܶܛܠܶܗ ܬܶܚܪܰܒ</l>
                    <l>ܘܳܝ ܠܥܰܡܳܐ ܕܐܶܫܬܕܺܝ ܘܠܳܐ ܦܢܳܐ </l>
                    <l>ܛܽܘܒ ܠܥܰܡ̈ܡܶܐ ܕܐܶܬܩܪܺܝܘ ܘܠܳܐ ܗܦܰܟܘ </l>
                    <l>ܙܡܺܝ̈ܢܶܐ ܐܶܫܬܐܶܠܘ ܘܰܐܚܪ̈ܳܢܶܐ ܚܠܳܦܰܝܗܽܘܢ </l>
                    <l>ܒܳܣܡܺܝܢ ܚܠܽܘܠܰܝ̈ܗܽܘܢ </l>
                    
                </div>
                <div xml:lang="syr" type="section" n="8">
                    <head>8</head>
                    <l>ܛܽܘܒܰܝܟܝ ܥܺܕܬܳܐ ܕܰܒܟܶܢܳܪܶܗ </l>
                    <l>ܗܳܐ ܙܳܡܰܪ ܒܶܟܝ ܕܰܘܺܝܕ ܡܰܠܟܳܐ </l>
                    <l>ܒܪܽܘܚܳܐ ܙܡܰܪ ܥܠܰܘܗܝ ܕܒܶܪܝ ܐܰܢܬ </l>
                    <l>ܘܐܶܢܳܐ ܒܗܶܕܪ̈ܰܝ ܩܽܘܕܫܳܐ ܝܠܕܬܟ ܝܘܡܢ</l>
                    <l>ܛܽܘܒ ܠܐܶܕܢܰܝ̈ܟܝ ܕܐܶܬܡܪ̈ܰܩܝ ܕܢܶܫ̈ܡܥܳܢ</l>
                    <l>ܠܝܰܘܡܶܗ ܐܰܝܟ ܦܰܓܪܶܗ ܐܶܬܬܥܺܝܪܝ ܘܰܩܪܳܝܗܝ</l>
                    <l>ܒܨܶܗܝܽܘܢ ܐܶܬܪܕܺܝ ܥܰܕܥܺܕܳܐ ܕܐܶܬܟܰܡܪܰܬ </l>
                    <l>ܐܰܦܨܰܚܺܝܘܗܝ ܕܐܰܦܨܰܚ ܠܶܟܝ</l>
                    
                </div>
                <div xml:lang="syr" type="section" n="9">
                    <head>9</head>
                    <l>ܛܽܘܒܰܝܟܝ ܥܺܕܬܳܐ ܕܟܽܠ ܥܰܕ̈ܥܺܕܺܝܢ </l>
                    <l>ܦܪܰܚܘ ܡܶܢ ܨܶܗܝܽܘܢ ܘܰܫܟܶܢܘ ܨܶܐܕܰܝܟܝ</l>
                    <l>ܒܓܰܘܶܟܝ ܐܶܬܬܢܺܝܚܘ ܢܒܺܝ̈ܶܐ ܠܐܰܝ̈ܳܐ </l>
                    <l>ܡܶܢ ܗܰܘ ܥܰܡܠܳܐ ܘܨܰܥܪܳܐ ܕܒܺܝܗܽܘܕ</l>
                    <l>ܛܽܘܒ ܠܣܶܦܪ̈ܶܝܗܿ ܕܐܶܬܦܪܶܣܘ ܒܗܰܝ̈ܟܠܰܝܟܝ</l>
                    <l>ܘܰܠܥܰܕܥܺܕ̈ܶܝܗܿ ܕܐܶܬܦܣܰܚܘ ܒܢܰܘܣܰܝ̈ܟܝ </l>
                    <l>ܨܶܗܝܽܘܢ ܨܳܕܝܳܐ ܘܗܳܐ ܝܰܘܡܳܢ ܥܳܠܡ̈ܶܐ </l>
                    <l>ܪܳܥܡܺܝܢ ܒܥܰܕ̈ܥܕܰܝܟܝ</l>
                    
                </div>
                <div xml:lang="syr" type="section" n="10">
                    <head>10</head>
                    <l>ܛܽܘܒܰܝܟܝ ܥܺܕܬܳܐ ܒܥܶܣܪܳܐ ܛܽܘ̈ܒܺܝܢ</l>
                    <l>ܕܝܰܗܒ ܗܘܳܐ ܡܳܪܰܢ ܪܳܐܙܳܐ ܫܰܠܡܳܐ </l>
                    <l>ܒܥܶܣܪܰܐ ܗ̱ܘ ܓܶܝܪ ܬܠܶܝܢ ܟܽܠ ܡܶܢܝ̈ܳܢܺܝܢ</l>
                    <l>ܒܰܕܓܽܘܢ ܓܰܡܪܽܘܟܝ ܥܶܣܪܳܐ ܛܽܘܒܺܝ̈ܢ</l>
                    <l>ܛܽܘܒ ܠܰܟ̈ܠܺܝܠܰܝܟܝ ܕܐܶܬܓܕܰܠܘ ܒܟܽܠܗܽܘܢ </l>
                    <l>ܛܽܘ̈ܒܶܐ ܩܰܕܺܝ̈ܫܶܐ ܕܐܶܬܦܬܰܟܘ ܒܟܽܠ ܟܠܺܝܠ</l>
                    <l>ܛܽܘܒܳܢܺܝܬܳܐ ܕܰܒܟܽܠ ܛܽܘܒ ܡܟܰܠܠܳܐ</l>
                    <l>ܐܳܦ ܥܰܠܺܝ ܫܕܺܝ ܛܽܘܒܳܐ </l>
                    
                </div>
                <div xml:lang="syr" type="section" n="11">
                    <head>11</head>
                    <l>ܛܽܘܒܰܝܟܝ ܐܳܦܪܰܬ ܐܶܡܳܐ ܕܡܰܠܟ̈ܶܐ </l>
                    <l>ܕܰܕܢܰܚ ܡܶܢܟܶܝ ܡܳܪ̈ܶܐ ܬܳܓ̈ܶܐ </l>
                    <l>ܡܺܝܟܰܐ ܗ̱ܘ ܣܰܒܪܶܟܝ ܕܡܶܢ ܥܳܠܰܡ ܗܽܘ</l>
                    <l>ܘܡܶܬܚܳܐ ܕܙܰܒ̈ܢܰܘܗܝ ܠܳܐ ܡܶܬܕܰܪܟܺܝܢ </l>
                    <l>ܛܽܘܒ ܠܥܰܝ̈ܢܰܝܟܝ ܕܰܩܕܳܡ ܟܽܠ ܐܰܩܒܠܳܝܘܗܝ</l>
                    <l>ܠܶܟܝ ܐܰܫܺܘܝ ܕܬܶܚܙܶܝܢܳܝܗܝ ܟܰܕ ܕܢܰܚ</l>
                    <l>ܪܺܝܫܳܐ ܕܒܽܘܪܟܬܳܐ ܘܫܽܘܪܳܝܳܐ ܕܚܰܕ̈ܘܳܬܳܐ </l>
                    <l>ܫܩܰܠܬܳܝܗܝ ܩܕܳܡ ܟܽܠܳܐ </l>
                    
                </div>
                <div xml:lang="syr" type="section" n="12">
                    <head>12</head>
                    <l>ܛܽܘܒܰܝܟܝ ܒܶܝܬ ܠܚܶܡ ܕܟܰܪ̈ܟܶܐ ܛܰܢܘ ܒܶܟܝ</l>
                    <l>ܘܰܡܕܺܝܢ̈ܳܬܳܐ ܥܰܫܺܝ̈ܢܳܬܳܐ</l>
                    <l>ܒܡܰܪܝܰܡ ܐܰܝܟ ܕܒܶܟܝ ܢܶܫ̈ܶܐ ܛܰܢ ܒܳܗܿ</l>
                    <l>ܘܰܒܬܽܘ̈ܠܳܬܳܐ ܒܢ̈ܳܬ ܪ̈ܺܝܫܳܢܶܐ </l>
                    <l>ܛܽܘܒ ܠܰܛܠܺܝܬܳܐ ܕܐܰܫܘܝܳܗܿ ܠܡܰܫܪܶܝܗ</l>
                    <l>ܘܐܳܦ ܠܰܩܪܺܝܬܳܐ ܕܐܰܫܘܝܳܗܿ ܠܡܰܥܡܪܶܗ </l>
                    <l>ܛܠܺܝܬܳܐ ܣܢܺܝܩܬܳܐ ܘܰܩܪܺܝܬܳܐ ܙܥܽܘܪܬܳܐ </l>
                    <l>ܓܒܳܐ ܠܶܗ ܕܢܶܬܡܰܟܰܟ</l>
                    
                </div>
                <div xml:lang="syr" type="section" n="13">
                    <head>13</head>
                    <l>ܛܽܘܒܰܝܟܝ ܒܶܝܬ ܠܚܶܡ ܕܒܶܟܝ ܫܽܘܪܳܝܳܐ ܗܘܳܐ </l>
                    <l>ܠܶܗ ܠܰܒܪܳܐ ܕܡܶܢ ܡܬܽܘܡ ܒܐܰܒܰܐ ܗ̱ܘ </l>
                    <l>ܥܛܶܠ ܗܽܘ ܕܢܶܬܕܪܶܟ ܕܰܩܕܳܡ ܙܰܒ̈ܢܶܐ ܗܽܘ </l>
                    <l>ܕܒܶܟܝ ܗܽܘ ܠܙܰܒ̈ܢܶܐ ܫܰܥܒܶܕ ܢܰܦܫܶܗ </l>
                    <l>ܛܽܘܒ ܠܐܶܕܢܰܝ̈ܟܝ ܕܒܳܟܰܪ ܘܒܶܟܝ ܦܥܳܐ ܗܘܳܐ </l>
                    <l>ܐܶܡܪܶܗ ܕܐܰܠܳܗܳܐ ܕܕܳܨ ܒܶܟܝ</l>
                    <l>ܕܒܐܽܘܪܝܟܝ ܙܥܰܪ ܗܘܳܐ ܘܐܶܬܦܪܶܣ ܒܟܽܠ ܦܶܢܝ̈ܳܢ </l>
                    <l>ܘܐܶܣܬܓܶܕ ܒܟܽܠܒܶܪ̈ܝܳܢ </l>
                    
                </div>
                <div xml:lang="syr" type="section" n="14">
                    <head>14</head>
                    <l>ܛܽܘܒܰܝܟܝ ܐܳܦ ܠܶܟܝ ܡܰܪܝܰܡ ܕܰܫܡܶܟܝ</l>
                    <l>ܪܰܒ ܘܰܡܪܰܝܡ ܡܶܛܽܠ ܝܰܠܕܶܟܝ</l>
                    <l>ܡܨܰܝܬ ܟܺܝܬ ܕܬܶܐܡܪܺܝܢ ܕܐܰܝܟܰܢ ܘܰܟܡܳܐ </l>
                    <l>ܘܐܰܝܟܳܐ ܫܪܳܐ ܒܶܟܝ ܪܰܒܳܐ ܕܰܙܥܰܪ </l>
                    <l>ܛܽܘܒ ܠܦܽܘܡܶܟܝ ܕܐܰܘܕܺܝ ܗܘܳܐ ܘܠܳܐ ܗܡܰܣ </l>
                    <l>ܘܰܠܠܶܫܳܢܶܟܝ ܕܫܰܒܰܚ ܗܘܳܐ ܘܠܳܐ ܒܨܳܐ </l>
                    <l>ܕܐܶܡܶܗ ܦܗܳܬ ܒܶܗ ܟܰܕ ܛܳܒ ܛܥܺܝܢܳܐ ܠܶܗ </l>
                    <l>ܘܡܰܢܽܘ ܕܰܢܣܰܦܶܩ ܠܶܗ</l>
                    
                </div>
                <div xml:lang="syr" type="section" n="15">
                    <head>15</head>
                    <l>ܐܳܘ ܠܶܟܝ ܐܰܢܬܬܳܐ ܕܠܳܐ ܐܢܳܫ ܚܰܟܶܡ</l>
                    <l>ܐܰܝܟܰܢ ܢܶܚܙܶܝܘܗܝ ܠܰܒܪܳܐ ܕܺܝܠܶܕܬܝ </l>
                    <l>ܠܳܐ ܓܶܝܪ ܣܳܦܩܳܐ ܥܰܝܢܳܐ ܕܰܬܩܽܘܡ </l>
                    <l>ܥܰܠ ܫܽܘܚܠܳܦ̈ܶܐ ܕܫܽܘܒܚܳܐ ܕܰܥܠܰܘܗܝ</l>
                    <l>ܠܶܫ̈ܳܢܶܐ ܓܶܝܪ ܕܢܽܘܪܳܐ ܫܪܶܝܢ ܒܶܗ </l>
                    <l>ܕܠܶܫ̈ܳܢܶܐ ܫܰܕܰܪ ܗܘܳܐ ܒܡܰܣܩܶܗ</l>
                    <l>ܟܽܠ ܠܶܫܳܢ ܢܶܙܕܗܰܪ ܕܰܒܨܳܬܰܢ ܚܳܒܬܳܐ ܗ̱ܝ</l>
                    <l>ܘܢܽܘܪܳܐ ܥܽܘܩܒܰܢ</l>
                    
                </div>
                <div xml:lang="syr" type="section" n="16">
                    <head>16</head>
                    <l>ܛܽܘܒܰܘܗܝ ܠܟܳܗܢܳܐ ܕܰܒܒܶܝܬ ܩܽܘܕܫܳܐ </l>
                    <l>ܩܰܪܶܒ ܠܐܰܒܳܐ ܝܰܠܕܶܗ ܕܐܰܒܳܐ </l>
                    <l>ܦܺܐܪܳܐ ܕܐܶܬܩܛܶܦ ܡܶܢ ܐܺܝܠܺܝܢ </l>
                    <l>ܟܰܕ ܗܽܘ ܟܽܠܶܗ ܡܶܢ ܪܰܒܽܘܬܰܐ ܗ̱ܘ </l>
                    <l>ܛܽܘܒ ܠܐܺܝܕ̈ܰܘܗܝ ܕܐܶܬܩܰܕܰܫܝ̈ ܕܩܰܪܒܳܝܗܝ</l>
                    <l>ܘܰܠܣܰܝ̈ܒܳܬܶܗ ܕܐܶܬܥܡܰܠܝ ܕܚܰܒܒܶܝ̈ܗܝ</l>
                    <l>ܪܽܘܚܳܐ ܒܗܰܝܟܠܳܐ ܣܶܘܚܰܬ ܠܡܰܥܠܶܗ</l>
                    <l>ܘܕܐܶܙܕܩܶܦ ܨܪܳܬ ܢܶܦܩܰܬ</l>
                    
                </div>
                <div xml:lang="syr" type="section" n="17">
                    <head>17</head>
                    <l>ܗܰܘ ܪܺܝܫ ܡܰܠܐܰܟ̈ܶܐ ܫܠܳܡܳܐ ܝܰܗܒ ܠܶܟܝ</l>
                    <l>ܐܰܝܟ ܪܰܗܒܽܘܢܳܐ ܕܩܰܕܺܝܫܽܘܬܳܐ </l>
                    <l>ܐܰܪܥܳܐ ܗܘܳܬ ܠܶܗ ܫܡܰܝܳܐ ܚܕܰܬܳܐ </l>
                    <l>ܕܰܢܚܶܬܘ ܥܺܝܪ̈ܶܐ ܘܫܰܒܰܚܘ ܗܘܰܘ ܒܳܗܿ</l>
                    <l>ܒܢܰܝ̈ ܪܰܘܡܳܐ ܐܶܬܟܰܪܟܽܘܗܝ ܠܡܰܫܟܢܶܟܝ</l>
                    <l>ܡܶܛܽܠ ܒܰܪ ܡܰܠܟܳܐ ܕܒܶܟܝ ܫܪܳܐ </l>
                    <l>ܕܰܝܪܶܟܝ ܡܶܢ ܠܬܰܚܬ ܠܰܫܡܰܝܳܐ ܕܡܶܢ ܠܥܶܠ </l>
                    <l>ܕܳܡܶܝܬܝ ܒܥܺܝܪܽܘܬܳܐ</l>
                    
                </div>
            </div>
        </body>
    </text>
</TEI>

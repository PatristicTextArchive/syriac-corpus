<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8614">On Joseph (Memra
                    5) - <foreign xml:lang="syr">ܡܺܐܡܪܳܐ ܕܚܰܡܫܳܐ ܕܥܰܠ ܝܰܘܣܶܦ</foreign></title>
                <title xml:lang="en" level="s" ref="http://syriaca.org/work/8527">Memre on
                    Joseph</title>
                <title level="s">The Oxford-BYU Syriac Corpus</title>
                <author ref="http://syriaca.org/person/42">Jacob of Serugh</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/113</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and released under a under a Creative Commons Attribution 4.0 International Public License (CC BY 4.0). The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc xml:id="sourceDesc1">
                <msDesc>
                    <msIdentifier>
                        <settlement>Vatican City</settlement>
                        <repository>Vatican Library</repository>
                        <idno type="shelfmark">Syr. 117</idno>
                        <altIdentifier type="preferred">
                            <idno>Vat. sir. 117</idno>
                        </altIdentifier>
                        <altIdentifier>
                            <idno type="URI">http://syriaca.org/manuscript/2294</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc status="UncorrectedTranscription">
             <change when="2018-05-01" who="http://syriaca.org/person.xml#jwalters">Edited source information, status, and type of text</change>
            <change when="2017-07-04" who="http://syriaca.org/person.xml#jwalters">Edited text
                structure</change>
            <change when="2017-04-23" who="http://syriaca.org/person.xml#jwalters">Created:
                file</change>

        </revisionDesc>
    </teiHeader>
    <text type="ManuscriptTranscription">
        <body>
            <div type="title">
                <ab xml:lang="syr">ܡܺܐܡܪܳܐ ܕܚܰܡܫܳܐ ܕܥܰܠ ܝܰܘܣܶܦ</ab>
            </div>
            <div type="rubric" xml:lang="syr">
                <l>ܡܺܐܡܪܳܐ ܕܚܰܡܫܳܐ ܕܥܰܠ ܝܰܘܣܶܦ</l>
                <l>ܟܰܕ ܐܶܟܠܰܬ݀ ܡܳܪܬ݂ܗ ܩܶܪ̈ܨܰܘܗ̱ܝ ܘܰܢܦܰܠ ܒܰܝܬܳܐ ܐܰܣܺܝܪ̈ܶܐ</l>
            </div>
            <div type="text" xml:lang="syr">
                <l n="1">ܪܶܓܬ݂ܐ ܣܢܺܝܼܬ݂ܳܐ ܥܰܡ ܢܰܟܦܽܘܼܬ݂ܐ ܠܕܰܐܪܳܐ ܢܶܚܼܬܰܬ݂</l>
                <l n="2">ܬܰܘ ܢܶܬܒܰܩܶܐ ܒܗܳܝ ܙܳܟ݂ܘܬ݂ܐ ܡܰܠܝܰܬ ܬܶܗܪܳܐ</l>
                <l n="3">ܝܰܘܣܶܦ ܙܰܗܝܳܐ ܥܰܡ ܡܶܨܪܳܝܬܳܐ ܩܼܳܡ ܒܰܐܓ݂ܘܢܳܐ</l>
                <l n="4">ܗ̱ܘܰܘ ܚܰܙ̈ܳܝܶܐ ܘܠܰܐܝܢܳܐ ܕܙܳܟ݂ܶܐ ܗܰܒܘ̱ ܩܽܘܠܳܣ̈ܶܐ</l>
                <l n="5">ܥܕܰܡܳܐ ܠܗܳܪܟܳܐ ܪܗܼܰܛ ܗܘܳܐ ܫܰܪܒܶܗ ܟܰܕ ܐܶܬ݂ܡܰܠܰܠ</l>
                <l n="6">ܘܚܳܒܰܬ ܡܶܠܬ݂ܐ ܘܗܽܘܼ ܒܬܰܟ݂ܬܽܘܫܳܐ ܡܶܬ݂ܓܰܢ̱ܒܰܪ ܗܘܳܐ</l>
                <l n="7">ܒܓ݂ܘ ܬܰܘܳܘܢܳܐ ܫܰܒܼܩܶܗ ܡܺܐܡܪܳܐ ܟܰܕ ܡܶܬ݂ܟܰܬܰܫ</l>
                <l n="8">ܢܰܡܠܠܺܝܘܗ̱ܝ ܗܳܫܳܐ ܕܰܐܝܟܰܢ ܢܳܦܼܶܩ ܥܰܡ ܙܳܟ݂ܘܬ݂ܐ</l>
                <l n="9">ܕܬܶܗܪܰܐ ܗ̱ܘ ܨܰܠܡܳܐ ܕܰܠܕܰܟ݂ܝܽܘܬ݂ܐ ܨܳܪ ܗ̱ܘܳܐ ܝܰܘܣܶܦ </l>
                <l n="10">ܢܰܐܼܠܶܦ ܢܼܶܚܙܶܐ ܕܒܰܐܝܠܶܝܢ ܓܰܘ̈ܢܶܐ ܢܣܼܰܟ ܒܶܗ ܫܽܘܦܪ̈ܶܐ</l>
                <l n="11">ܒܰܐܝܢܳܐ ܚܰܝܠܳܐ ܫܼܰܗܺܝ ܠܪܶܓܬ݂ܳܐ ܡܶܢ ܗܰܕܳܡܰܘ̈ܗ̱ܝ </l>
                <l n="12">ܘܰܐܝܕܳܐ ܗ̱ܝ ܥܶܠܬ݂ܐ ܕܒܳܗܿ ܩܿܳܐܶܡ ܗܘܳܐ ܥܰܠ ܙܳܟ݂ܘܬ݂ܐ</l>
                <l n="13">ܐܳܠܨܳܐ ܗ̱ܝ ܗܳܕܶܐ ܕܬܼܶܗܘܶܐ ܓܰܠܝܳܐ ܡܶܛܽܠ ܦܽܘܪܣܳܐ</l>
                <l n="14">ܕܚܰܫܳܐ ܕܪܶܓܬ݂ܐ ܒܡܽܘܢ ܘܰܐܝܟܰܢܳܐ ܕܥܼܶܟ ܡܶܢ ܝܰܘܣܶܦ </l>
                <l n="15">ܪܶܚܡܰܬ ܡܳܪܝܳܐ ܡܠܸܶܐ ܗܘܳܐ ܛܰܠܝܳܐ ܣܰܓܺܝܳܐܺܝܬ݂</l>
                <l n="16">ܘܠܳܐ ܥܿܳܪܶܐ ܗܘܳܐ ܡܶܕܶܡ ܐ̱ܚܪܺܢܳܐ ܕܰܢܕܰܝܰܪ ܒܶܗ</l>
                <l n="17">ܠܽܘܩܒܰܠ ܨܰܠܡܳܗܿ ܕܰܐܠܳܗܽܘܬ݂ܐ ܩܒܺܝܼܥ ܗܘܳܐ ܚܰܘܪܶܗ</l>
                <l n="18">ܘܠܰܐ ܡܰܪܦܶܐ ܗܘܳܐ ܚܙܳܬ݂ܗ ܡܶܢܶܗ ܕܠܳܐ ܢܼܶܬܕܰܘܰܕ</l>
                <l n="19">ܠܳܐ ܝܰܗܼܒ ܐܰܬ݂ܪܳܐ ܠܓܶܕܫܳܐ ܣܰܢܝܳܐ ܒܚܰܟܺܝܡܽܘܬ݂ܗ</l>
                <l n="20">ܕܰܢܩܽܘܡ ܒܶܝܬ ܠܶܗ ܘܰܠܪܰܒܽܘܬ݂ܳܐ ܘܢܶܓܢܶܝܘܗ̱ܝ ܡܶܢܳܗ̇</l>
                <l n="21">ܠܳܐ ܡܚܰܦܶܝܢ ܗ̱ܘܰܘ ܦܶܓ̈ܥܶܐ ܕܥܳܠܡܳܐ ܚܙܳܬ݂ܶ݉ܗ ܡܶܢܶܗ</l>
                <l n="22">ܕܠܳܐ ܢܶܥܽܘܠ ܗܘܳܐ ܚܛܳܗܳܐ ܒܟܰܣܝܳܐ ܘܠܳܐ ܢܰܪܓܶܫ ܒܶܗ</l>
                <l n="23">ܩܢܼܳܐ ܗܘܳܐ ܛܰܠܝܳܐ ܥܰܝܢܳܐ ܕܒܿܳܚܪܳܐ ܢܰܗܺܝܪܳܐܺܝܬ݂</l>
                <l n="24">ܕܡܶܢ ܟܰܕ ܪܰܚܺܝܼܩ ܥܰܘܠܳܐ ܢܶܚܙܶܝܘܗ̱ܝ ܘܢܼܶܥܪܽܘܩ ܡܶܢܶܗ</l>
                <l n="25">ܠܥܶܠ ܐܳܣܿܰܪ ܗܘܳܐ ܟܽܠܶܗ ܚܙܳܬ݂ܗ ܕܬܶܬܢܰܗܰܪ ܗܘܳܬ݂</l>
                <l n="26">ܕܰܗܘܳܬ ܕܳܝܿܩܳܐ ܕܰܠܡܳܐ ܚܛܳܗܳܐ ܒܕܽܘܟܳܐ ܟܰܡܺܝܼܢ</l>
                <l n="27">ܥܰܠ ܡܰܛܰܪܬ݂ܐ ܕܢܼܶܚܙܶܐ ܢܰܦܫܶܗ ܥܺܝܼܪ ܗܘܳܐ ܟܽܠ ܝܽܘܡ</l>
                <l n="28">ܘܡܳܐ ܕܰܫܡܰܥ ܗܘܳܐ ܪܓܶܫܬܳܐ ܕܥܰܘܠܳܐ ܛܥܶܢ ܫܶܪܝܳܢܳܐ</l>
                <l n="29">ܕܰܘܩܳܐ ܥܒܺܝܼܕ ܗܘܳܐ ܗܽܘܼ ܠܰܩܢܽܘܡܶܗ ܕܚܰܟܺܝܼܡܳܐ ܗܘܳܐ</l>
                <l n="30">ܕܕܰܠܡܳܐ ܟܡܺܐܢܳܐ ܒܚܰܕ ܡܶܢ ܓܰܒܺܝ̈ܢ ܥܰܠ ܚܺܐܪܽܘܬ݂ܶܗ</l>
                <l n="31">ܘܡܳܐ ܕܶܐܚܼܰܕ ܗ̱ܘܳܐ ܬܰܪܥܳܐ ܕܢܰܦܫܶܗ ܡܶܢ ܒܺܝܫ̈ܳܬ݂ܐ</l>
                <l n="32">ܦܰܬܚܶܗ ܠܥܳܠܡܳܐ ܥܰܠ ܘܰܢܦܰܩ ܒܶܗ ܕܠܳܐ ܢܶܟ̣ܝܳܢܳܐ</l>
                <l n="33">ܘܡܶܛܽܠ ܗܳܢܳܐ ܟܰܕ ܢܶܩܫܰܬ݀ ܒܶܗ ܚܛܺܝܬ݂ܐ ܬܼܶܥܽܘܠܝ</l>
                <l n="34">ܪܡܶܝܢ ܗ̱ܘܰܘ ܡܽܘܟ̣̈ܠܶܐ ܘܰܣܼܕܺܝܪ ܙܰܝܢܳܐ ܠܥܶܠ ܡܶܢ ܬܰܪ̈ܥܰܘܗ̱ܝ</l>
                <l n="35">ܒܓ݂ܰܘ ܢܰܟܦܽܘܬ݂ܐ ܚܡܺܝܼܠܺܝܢ ܗ̱ܘܰܘ ܠܶܗ ܟܽܠܗܽܘܢ ܓܰܙܰܘ̈ܗ̱ܝ</l>
                <l n="36">ܘܰܪܡܶܝܢ ܛܰܒ̈ܥܶܐ ܕܩܰܕܺܝܫܽܘܬ݂ܐ ܒܟ݂ܽܠܗܽܘܢ ܬܰܪ̈ܥܰܘܗ̱ܝ</l>
                <l n="37">ܐܰܝܢܳܐ ܕܦܿܳܬܰܚ ܬܰܪ̈ܥܶܐ ܕܢܰܦܫܶܗ ܩܕܳܡ ܒܺܝܫ̈ܳܬ݂ܳܐ</l>
                <l n="38">ܥܣܸܺܝܩ ܠܶܗ ܕܢܶܟܠܶܐ ܥܰܘܠܳܐ ܡܶܢܳܗܿ ܕܠܳܐ ܢܼܶܥܽܘܠ ܠܳܗ̇ </l>
                <l n="39">ܘܡܶܛܽܠ ܗܳܢܳܐ ܡܳܐ ܕܥܰܠ ܚܰܫܳܐ ܒܬܰܪܥܳܐ ܕܰܦܬܺܝܼܚ</l>
                <l n="40">ܟܡܰܐ ܗ̱ܘ ܬܶܬܟܰܬܰܫܝ ܢܰܦܫܳܐ ܥܰܡܶܗ ܘܰܐܝܿܟܳܐ ܬܶܙܟܶܝܘܗ̱ܝ</l>
                <l n="41">ܐܶܠܳܐ ܚܕܺܝܼܪ ܠܳܗ̇ ܠܢܰܦܫܳܐ ܫܽܘܪܳܐ ܕܰܙܗܺܝܪܽܘܬ݂ܐ</l>
                <l n="42">ܬܪܺܝܥܳܐ ܗ̱ܝ ܟܽܠܳܗ̇ ܘܰܡܕܰܝܫܺܝܢ ܠܳܗ̇ ܚܰܫ̈ܶܐ ܒܺܝܫ̈ܶܐ</l>
                <l n="43">ܐܶܢ ܟܰܕ ܗܽܘܼ ܠܒܰܪ ܠܳܐ ܚܿܳܙܝܳܐ ܠܶܗ ܠܥܰܘܠܳܐ ܣܰܢܝܳܐ</l>
                <l n="44">ܡܳܐ ܕܥܰܠ ܠܶܗ ܠܳܗ̇ ܡܶܨܛܰܒܥܳܐ ܠܳܗ̇ ܒܗܰܢܺܝܽܐܘܬ݂ܶܗ</l>
                <l n="45">ܐܶܢ ܡܶܢ ܪܽܘܚܩܳܐ ܠܳܐ ܡܶܬܒܰܝܢܳܐ ܒܦܰܚܳܐ ܕܰܨܠܸܶܐ</l>
                <l n="46">ܡܳܐ ܕܢܼܶܦܠܰܬ ܠܳܗ̇ ܒܠܶܐܘܬ݂ܐ ܠܡܰܚܣܶܢ ܦܿܳܠܛܳܐ ܡܶܢܶܗ</l>
                <l n="47">ܐܰܝܿܢܳܐ ܕܪܳܡܶܐ ܚܙܳܬ݂ܶܗ ܘܚܿܳܐܰܪ ܢܰܗܺܝܪܳܐܺܝܬ݂</l>
                <l n="48">ܗܳܢܳܐ ܡܿܰܡܶܕ ܡܶܢ ܢܶܟܝ̈ܳܢܶܐ ܟܰܕ ܠܳܐ ܠܳܐܶܐ</l>
                <l n="49">ܡܶܢ ܟܰܕ ܪܰܚܺܝܼܩ ܚܰܫܳܐ ܡܶܢܶܗ ܡܶܣܬܰܟܰܠ ܠܶܗ</l>
                <l n="50">ܘܠܿܳܒܶܫ ܙܰܝܢܳܐ ܘܢܿܳܦܶܩ ܠܽܐܘܪܥܶܗ ܘܰܡܕܰܥܶܟ ܠܶܗ</l>
                <l n="51">ܙܗܺܝܼܪܳܐ ܝܰܘܣܶܦ ܒܰܕܓ݂ܽܘܢ ܐܶܡܼܰܕ ܡܶܢ ܣܽܘܓܦܳܢܳܐ</l>
                <l n="52">ܕܟܰܕ ܪܰܚܺܝܼܩ ܗ̱ܘܳܐ ܚܛܳܗܳܐ ܡܶܢܶܗ ܚܼܙܳܝܗ̱ܝ ܘܰܥܼܪܰܩ ܗ̱ܘܳܐ</l>
                <l n="53">ܕܳܩܶܗ ܠܥܰܘܠܳܐ ܕܰܢܦܼܰܩ ܢܺܐܼܬ݂ܐ ܥܠܰܘܗ̱ܝ ܡܶܢ ܐܰܬ݂ܪܶܗ</l>
                <l n="54">ܘܥܼܰܠ ܠܶܗ ܗܽܘܼ ܠܶܗ ܘܫܰܒܼܩܳܗܿ ܠܒܺܝܼܫܬܳܐ ܠܒܰܪ ܡܶܢ ܬܰܪܥܳܐ</l>
                <l n="55">ܐܶܢ ܡܶܢ ܪܽܘܚܩܳܐ ܬܼܶܚܙܶܐ ܚܛܳܗܳܐ ܘܬܼܶܥܪܽܘܩ ܡܶܢܶܗ</l>
                <l n="56">ܡܚܺܝܼܠ ܗܽܘ ܡܶܢܳܟ ܢܺܐܼܬ݂ܐ ܒܬܰܪܥܳܟ ܡܳܐ ܕܰܚܙܰܝܬܳܝܗ̱ܝ</l>
                <l n="57">ܐܶܢ ܕܶܝܢ ܬܰܪܟܶܢ ܚܰܘܪܳܟ ܡܶܢܶܗ ܥܰܕ ܥܿܳܐܶܠ ܠܳܟ݂</l>
                <l n="58">ܐܳܚܿܶܕ ܢܽܘܡܝ ܘܰܡܦܿܰܫܰܚ ܠܳܟ ܒܰܠܙܺܝܙܽܘܬ݂ܗ</l>
                <l n="59">ܚܛܳܗܳܐ ܒܰܐܬ݂ܪܶܗ ܚܰܝܠܳܐ ܐܺܝܬ ܒܶܗ ܕܓܰܢ̱ܒܳܪܽܘܬ݂ܐ</l>
                <l n="60">ܘܡܳܐ ܕܳܐܚܶܕ ܠܳܗ̇ ܠܢܰܦܫܳܐ ܚܳܪܒܳܐ ܘܗܽܘܼ ܠܳܐ ܥܿܳܪܶܩ</l>
                <l n="61">ܢܰܦܫܳܐ ܙܗܺܝܼܪܬܳܐ ܐܳܚܿܕܳܐ ܬܰ̈ܪ̈ܥܶܐ ܕܠܳܐ ܢܼܶܥܽܘܠ ܠܳܗ̇ </l>
                <l n="62">ܘܝܿܳܬ݂ܒܳܐ ܒܫܶܠܝܳܐ ܕܰܒܢܽܘܟ݂ܪܳܝܳܐ ܠܳܐ ܐܶܫܬܰܓܫܰܬ݂݀</l>
                <l n="63">ܫܦܸܶܐ ܗܘܳܐ ܝܰܘܣܶܦ ܘܰܡܫܰܝܰܢ ܗܘܳܐ ܡܶܢ ܒܺܝܫ̈ܳܬ݂ܐ</l>
                <l n="64">ܘܡܶܛܽܠܗܳܢܳܐ ܚܙܳܗܿ ܗܘܳܐ ܠܒܺܝܼܫܬܳܐ ܘܫܰܢܺܝ ܡܶܢܳܗܿ</l>
                <l n="65">ܪܺܝܼܚܳܐ ܕܥܰܘܠܳܐ ܡܚܳܝܗ̱ܝ ܡܶܢ ܪܽܘܚܩܳܐ ܘܫܰܪܺܝ ܥܿܳܪܶܩ</l>
                <l n="66">ܕܠܳܐ ܢܼܶܡܛܶܐ ܗܘܳܐ ܩܢܽܘܡܶܗ ܢܰܩܕܳܐ ܠܗܳܝ ܛܰܐܡܽܘܬ݂ܐ</l>
                <l n="67">ܣܰܘܩܳܐ ܩܢܶܐ ܗ̱ܘܳܐ ܪܰܓܽܘܫܬܳܢܳܐ ܕܝܿܳܕܰܥ ܢܼܶܦܪܽܘܫ</l>
                <l n="68">ܕܰܐܝܿܟܳܐ ܕܺܐܝܼܬ ܗܘܳܐ ܪܺܝܼܚܳܐ ܕܥܰܘܠܳܐ ܢܼܶܥܪܽܘܩ ܡܶܢܶܗ</l>
                <l n="69">ܡܶܢ ܡܶܨܪܝܳܬܳܐ ܪܺܝܼܚܳܐ ܕܡܰܘܬܳܐ ܡܿܳܚܶܐ ܗܘܳܐ ܠܶܗ</l>
                <l n="70">ܘܥܰܠ ܕܰܣܒܼܰܟ ܗ̱ܘܳܐ ܪܺܝܼܚܳܐ ܒܡܳܐܢ̈ܰܘܗ̱ܝ ܐܰܪܦܺܝܼ ܐܶܢܽܘܢ</l>
                <l n="71">ܩܰܒܶܠ ܥܠܰܘܗ̱ܝ ܕܰܫܠܺܝܼܚ ܢܼܶܦܽܘܩ ܡܶܢ ܩܰܝܛܽܘܢܳܐ</l>
                <l n="72">ܘܠܳܐ ܢܟܰܘܰܪ ܒܶܗ ܪܺܝܼܚܳܐ ܕܥܰܘܠܳܐ ܒܓ݂ܰܘ ܬܰܘܳܘܢܳܐ</l>
                <l n="73">ܠܳܐ ܣܰܝܒܰܪ ܗܘܳܐ ܣܰܘܩܶܗ ܢܰܩܕܳܐ ܠܗܰܘ ܬܶܢܳܢܳܐ</l>
                <l n="74">ܕܢܽܘܪܳܐ ܓܢܺܝܒܬ݂ܳܐ ܕܢܶܦܩܰܬ݀ ܕܬܼܰܘܩܶܕܝ ܡܳܐ ܕܠܳܐ ܕܺܝܠܳܗ̇ </l>
                <l n="75">ܗܿܳܢܰܘ ܕܰܐܪܳܐ ܕܓܰܢ̱ܒܳܪܽܘܬ݂ܐ ܠܰܕܚܿܳܐܰܪ ܒܶܗ</l>
                <l n="76">ܕܰܥܠܰܝܡܽܘܬ݂ܐ ܬܼܶܙܟܶܐ ܠܪܶܓܬ݂ܳܐ ܒܓܰܘ ܬܰܘܳܘܢܳܐ</l>
                <l n="77">ܟܡܺܐܢܳܐ ܚܰܕܪܶܗ ܠܗ̇ܰܘ ܢܰܨܺܝܼܚܳܐ ܒܓ݂ܰܘ ܩܰܝܛܽܘܢܳܐ</l>
                <l n="78">ܘܕܰܡܛܰܝܰܒ ܗܘܳܐ ܠܳܐ ܝܰܗܼܒ ܐܺܝܼܕܳܐ ܠܚܰܝܿܳܒܽܘܬ݂ܐ</l>
                <l n="79">ܩܺܐܪܣܳܐ ܫܓܺܝܫܳܐ ܒܰܐܬ݂ܪܳܐ ܐܰܠܺܝܨܳܐ ܡܛܳܝܗ̱ܝ ܡܶܢ ܫܶܠܝܳܐ</l>
                <l n="80">ܘܥܰܠ ܕܰܥܬܺܝܼܕ ܗܘܳܐ ܩܕܳܡ ܥܶܕܳܢܳܐ ܙܟܼܳܐ ܠܡܰܦܽܘܠܬܳܐ</l>
                <l n="81">ܩܪܽܘܒܘ ܫܳܡܽܘ̈ܥܶܐ ܘܰܚܼܙܰܘ ܕܰܐܪܳܐ ܕܰܡܠܸܶܐ ܬܶܗܪܳܐ</l>
                <l n="82">ܥܠܰܝܡܳܐ ܕܡܿܰܩܪܶܒ ܠܽܘܩܒܰܠ ܐܰܢ̱ܬܬ݂ܳܐ ܒܓ݂ܰܘ ܬܰܘܳܘܢܳܐ </l>
                <l n="83">ܡܳܪܬܳܐ ܕܒܿܳܥܝܳܐ ܦܽܘܪܣܳܐ ܠܥܰܒܕܳܐ ܘܠܳܐ ܥܿܳܢܶܐ ܠܳܗ̇ </l>
                <l n="84">ܛܰܠܝܳܐ ܕܫܿܳܐܶܛ ܠܰܐܢ̱ܬܰܬ݀ ܡܳܪܶܗ ܘܠܳܐ ܚܿܳܐܰܪ ܒܳܗܿ</l>
                <l n="85">ܪܶܓܬ݂ܐ ܣܢܺܝܼܬ݂ܐ ܡܶܬܒܰܣܪܳܐ ܗܘܳܬ ܡܶܢ ܛܰܠܝܽܘܬ݂ܐ</l>
                <l n="86">ܘܩܰܕܺܝܫܽܘܬ݂ܐ ܕܠܶܒܼܟܰܬ݀ ܐܰܬ݂ܪܳܐ ܒܰܥܠܰܝܡܽܘܬ݂ܐ</l>
                <l n="87">ܚܒܺܝܼܫ ܗܘܳܐ ܛܰܠܝܳܐ ܒܓ݂ܰܘ ܢܳܡܰܪܬܳܐ ܥܰܡ ܐܰܪܝܽܘܬ݂ܐ </l>
                <l n="88">ܘܥܰܠ ܕܰܠܒܺܝܼܒ ܗܘܳܐ ܒܰܐܬ݂ܪܳܗܿ ܚܰܣܢܳܗܿ ܘܶܐܡܼܰܕ ܡܶܢܳܗܿ</l>
                <l n="89">ܣܼܥܰܬ ܡܶܨܪܳܝܬܳܐ ܥܠܰܘܗ̱ܝ ܕܰܪܓܺܝܓ݂ܳܐ ܒܓ݂ܰܘ ܩܰܝܛܽܘܢܳܗ̇ </l>
                <l n="90">ܘܥܰܠ ܕܰܥܬܺܝܼܕ ܗܘܳܐ ܕܢܼܶܛܽܘܪ ܓܰܙܶܗ ܘܠܳܐ ܐܶܬ݂ܪܰܦܺܝ</l>
                <l n="91">ܒܕܽܘܟܬ݂ܳܐ ܕܓܰܢܝܳܐ ܡܶܢ ܚܰܙ̈ܳܝܶܐ ܚܙܳܝܗ̱ܝ ܠܰܐܠܳܗܳܐ</l>
                <l n="92">ܘܰܕܚܼܶܠ ܢܼܶܥܒܶܕ ܥܰܘܠܳܐ ܒܟܰܣܝܳܐ ܕܒܶܗ ܚܿܳܐܰܪ ܗܘܳܐ</l>
                <l n="93">ܠܓ݂ܰܘ ܡܶܢ ܬܰܪ̈ܥܶܐ ܐ̱ܚܺܝ̈ܕܶܐ ܕܳܩܶܗ ܠܗܰܘ ܒܿܳܚܰܪ ܟܽܠ</l>
                <l n="94">ܕܰܨܕܺܝܕ ܚܿܳܐܰܪ ܘܰܒܟܰܣܝ̈ܳܬ݂ܳܐ ܘܰܒܓ̈ܰܠܝܳܬ݂ܳܐ</l>
                <l n="95">ܠܳܐ ܨܒܼܳܐ ܕܢܼܶܙܪܽܘܥ ܟܽܘ̈ܒܶܐ ܒܟܰܣܝܳܐ ܒܰܕ ܝܿܳܕܰܥ ܗ̱ܘܳܐ</l>
                <l n="96">ܕܗܿܳܘܶܐ ܙܰܒܢܳܐ ܕܡܶܬܦܰܪܣܶܐ ܠܶܗ ܙܰܪܥܳܐ ܒܺܝܫܳܐ</l>
                <l n="97">ܠܳܐ ܩܰܒܼܶܠ ܗܘܳܐ ܕܣܽܘܟܪ̈ܶܐ ܐ̱ܚܺܝ̈ܕܶܐ ܢܣܰܬܪܽܘܢ ܥܰܘܠܶܗ</l>
                <l n="98">ܕܡܶܣܬܰܟܰܠ ܗܘܳܐ ܕܗܿܰܘ ܚܿܳܙܶܐ ܟܽܠ ܠܓ݂ܰܘ ܗܽܘ ܘܰܠܒܰܪ</l>
                <l n="99">ܠܳܐ ܕܰܓܠܰܬ݀ ܒܶܗ ܚܙܳܬ݂ܶܗ ܒܛܰܠܝܳܐ ܕܚܰܟܺܝܡܳܐ ܗܘܳܐ</l>
                <l n="100">ܕܢܼܶܚܛܶܐ ܒܟܰܣܝܳܐ ܘܰܠܗܰܘ ܟܰܣܝܳܐ ܒܥܰܘܠܳܐ ܢܼܶܫܽܘܛ</l>
                <l n="101">ܠܒܰܟܬܶܗ ܛܠܺܝܬ݂ܐ ܒܓ݂ܰܘ ܚܶܫܽܘܟ݂ܳܐ ܕܬܶܬܢܰܩܰܦ ܠܶܗ</l>
                <l n="102">ܘܰܥܼܪܰܩ ܠܶܗ ܗܽܘܼ ܠܢܽܘܗܪܳܐ ܓܰܠܝܳܐ ܕܪܳܚܶܡ ܗܘܳܐ ܠܶܗ</l>
                <l n="103">ܚܛܳܗܳܐ ܒܣܶܬܪܳܐ ܐܺܝܬ ܒܶܗ ܚܰܝܠܳܐ ܕܢܼܶܣܥܽܘܪ ܕܺܝܠܶܗ</l>
                <l n="104">ܘܡܶܛܽܠܗܳܢܳܐ ܠܫܽܘܩܳܐ ܥܪܰܩ ܗܘܳܐ ܗܿܰܘ ܦܳܪܽܘܫܳܐ</l>
                <l n="105">ܒܡܳܐܢ̈ܰܘܗ̱ܝ ܐܶܚܼܕܰܬ݀ ܘܰܕܝܿܳܕܰܥ ܗܘܳܐ ܕܡܳܢܳܐ ܝܿܰܩܺܝܪ</l>
                <l n="106">ܠܒܰܟ ܠܰܩܢܽܘܡܶܗ ܘܰܐܪܦܺܝܼ ܠܒܳܫܶܗ ܕܠܰܘ ܡܶܕܶܡ ܗ̱ܘܳܐ</l>
                <l n="107">ܘܶܐܬܦܰܪܣܺܝ ܗܘܳܐ ܘܠܰܘ ܦܽܘܪܣܳܝܳܐ ܡܳܢܳܐ ܗܘܳܐ ܠܶܗ</l>
                <l n="108">ܕܠܰܘ ܒܶܐܣܟܺܝܡܳܐ ܢܟܶܦ ܗܘܳܐ ܕܢܼܶܫܦܰܪ ܠܰܒܢ̈ܰܝܢܳܫ̈ܳܐ</l>
                <l n="109">ܨܶܝܕ ܐܰܠܳܗܳܐ ܐ̱ܣܺܝܪ ܗܘܳܐ ܚܰܘܪܶܗ ܕܩܽܘܫܬܳܐ ܪܳܚܶܡ</l>
                <l n="110">ܠܰܘ ܐܶܣܟܺܝܡܳܐ ܕܒܰܪܳܝܽܘܬ݂ܐ ܟܰܕ ܢܶܩܼܢܶܐ ܐ̱ܢܳܫ</l>
                <l n="111">ܢܟܼܶܦ ܗܘܳܐ ܝܰܘܣܶܦ ܘܰܐܪܦܺܝܼ ܠܒܳܫܶܗ ܟܰܕ ܢܰܟ̣ܦܳܐ ܗܘܳܐ</l>
                <l n="112">ܕܠܰܘ ܡܶܕܶܡ ܗܽܘ ܢܰܚܬܳܐ ܕܰܫܒܼܰܩ ܨܶܝܕ ܫܳܛܝܽܘܬ݂ܐ </l>
                <l n="113">ܥܪܺܝܡ ܗܘܳܐ ܛܰܠܝܳܐ ܘܡܶܣܬܰܟܰܠ ܗܘܳܐ ܐܰܝܟ ܚܰܟܺܝܡܳܐ</l>
                <l n="114">ܕܟܽܠܡܳܐ ܕܺܐܝܬ ܠܶܗ ܡܶܢܶܗ ܘܰܠܒܰܪ ܠܰܘ ܕܺܝܠܶܗ ܗܽܘ</l>
                <l n="115">ܠܗ̇ܰܘ ܩܶܢܝܳܢܳܐ ܕܢܰܦܫܳܐ ܠܒܼܰܟ ܗܘܳܐ ܕܠܳܐ ܢܼܶܬܚܰܠܰܨ</l>
                <l n="116">ܘܰܠܡܶܨܪܳܝܬܳܐ ܝܰܗܼܒ ܗܘܳܐ ܠܒܳܫܳܐ ܕܠܳܐ ܢܼܶܬ݂ܥܰܪܩܰܠ</l>
                <l n="117">ܒܥܼܳܬ ܗܘܳܬ݀ ܡܶܕܶܡ ܘܫܶܩܼܠܰܬ݀ ܗܘܳܬ݀ ܠܳܗ̇ ܐ̱ܚܪܺܢܳܐ ܡܶܕܶܡ</l>
                <l n="118">ܛܰܠܝܳܐ ܡܰܪܕܳܗܿ ܠܒܳܫܳܐ ܒܰܣܪܳܗܿ ܕܰܟܡܳܐ ܙܰܠܼܰܬ݀</l>
                <l n="119">ܐܶܫܬܰܠܰܡ ܗܘܳܐ ܕܰܐܪܶܗ ܕܝܰܘܣܶܦ ܒܰܐܬ݂ܠܺܝܛܽܘܬ݂ܐ</l>
                <l n="120">ܘܰܣܠܼܶܩ ܢܰܨܺܝܚ ܡܶܢ ܐܰܓ݂ܽܘܢܳܐ ܒܟܰܫܺܝܪܽܘܬ݂ܐ</l>
                <l n="121">ܘܟܰܕ ܐܰܓܗܺܝ ܗܘܳܐ ܡܶܢ ܚܰܕ ܕܰܐܪܳܐ ܩܳܡ ܒܰܐܚܪܺܢܳܐ</l>
                <l n="122">ܗܿܰܘ ܕܰܛܠܽܘܡܝܳܐ ܕܰܬܪܰܥ ܦܽܘܡܶܗ ܥܰܠ ܫܰܪܺܝܪܳܐ</l>
                <l n="123">ܓܰܠܶܠ̈ܐ ܫܓܺܝ̈ܫܶܐ ܡܟܰܗܪܝܢ ܗ̱ܘܰܘ ܠܶܗ ܒܫܽܘܚܠܳܦܰܝ̈ܗܽܘܢ</l>
                <l n="124">ܘܰܕܝܿܳܕܰܥ ܗܘܳܐ ܢܥܰܦܶܩ ܐܶܢܽܘܢ ܠܳܐ ܛܿܳܒܰܥ ܗܘܳܐ</l>
                <l n="125">ܛܼܪܳܐ ܒܶܗ ܚܣܳܡܳܐ ܘܝܰܗܼܒ ܠܶܗ ܐܺܝܼܕܳܐ ܕܰܟܒܺܝܼܫܽܘܬ݂ܐ</l>
                <l n="126">ܘܡܶܢ ܦܽܘܠܚܳܢܳܐ ܕܥܰܡ ܐܰܠܳܗܳܐ ܠܳܐ ܐܶܬܼܥܰܪܩܰܠ</l>
                <l n="127">ܪܚܶܡܬܶܗ ܐܰܢ̱ܬܬ݂ܐ ܘܰܒܥܼܳܬ݀ ܕܬܼܶܣܪܽܘܚ ܠܰܢܛܺܝܪܽܘܬ݂ܗ</l>
                <l n="128">ܘܰܕܢܿܰܟ̣ܦܳܐ ܗܘܳܐ ܢܨܰܚܼ ܒܰܐܓ݂ܽܘܢܳܐ ܕܩܰܕܺܝܫܽܘܬ݂ܐ</l>
                <l n="129">ܘܟܰܕ ܐܶܫܬܰܠܰܡ ܗܳܢܳܐ ܕܰܪܳܐ ܕܚܰܣܺܝܢܳܐ ܗܘܳܐ</l>
                <l n="130">ܛܠܽܘܡܝܳܐ ܐܶܬܬܥܺܝܼܪ ܕܢܶܣܥܽܘܪ ܕܺܝܠܶܗ ܒܩܳܠܳܐ ܪܳܡܳܐ</l>
                <l n="131">ܚܙܳܬ݀ ܕܶܐܬܒܰܣܰܪܬ ܡܳܪܬܶܗ ܕܝܰܘܣܶܦ ܡܶܢ ܣܽܘܥܪܳܢܳܐ</l>
                <l n="132">ܘܦܶܬܚܰܬ݀ ܦܽܘܡܳܗܿ ܒܕܰܓܳܠܽܘܬ݂ܐ ܥܠܰܘܗ̱ܝ ܕܰܛܠܺܝܼܡܳܐ </l>
                <l n="133">ܐܶܬ݂ܗܰܦܟܰܬ ܗܘܳܬ݀ ܪܶܓܬ݂ܐ ܠܚܶܡܬ݂ܳܐ ܕܡܰܠܝܳܐ ܩܶܛܠܳܐ</l>
                <l n="134">ܘܕܽܘܟܰܬ ܚܽܘܒܳܐ ܐܰܟ݂ܬܳܐ ܐܶܚܼܰܕܬ݀ ܕܬܶܫܬܰܡܰܫܝ ܒܶܗ</l>
                <l n="135">ܗܽܘܝܽܘ ܥܰܘܠܳܐ ܒܛܶܟܣܳܐ ܐ̱ܚܪܺܢܳܐ ܐܶܫܬܰܡܰܫ ܒܳܗ̇</l>
                <l n="136">ܐܳܦ ܟܰܕ ܪܳܚܿܡܳܐ ܐܳܦ ܟܰܕ ܣܿܳܢܝܳܐ ܥܒܿܳܕܳܗܿ ܩܶܛܠܰܐ ܗ̱ܘ</l>
                <l n="137">ܚܙܳܬ݀ ܕܶܐܙܕܰܟܝܰܬ݀ ܘܰܐܪܺܝܡܰܬ ܗܘܳܬ݀ ܩܳܠܳܗ̇ ܘܰܒܟܼܳܬ݀</l>
                <l n="138">ܡܶܛܽܠ ܝܰܘܣܶܦ ܕܥܰܠ ܠܰܡ ܨܶܝܕܰܝ ܕܰܢܓܰܚܶܟ ܒܺܝܼ</l>
                <l n="139">ܐܰܪܺܝܼܒܰܬ݀ ܗܘܳܬ݀ ܥܰܠ ܬܰܡܺܝܼܡܳܐ ܡܠܸܶܐ ܢܰܟ݂ܦܽܘܬ݂ܐ</l>
                <l n="140">ܥܕܰܡܳܐ ܕܐܶܬܼܳܐ ܡܳܪܶܗ ܕܛܰܠܝܳܐ ܘܢܶܦܼܩܰܬ݀ ܠܽܐܘܪܥܶܗ</l>
                <l n="141">ܡܠܼܳܬ݀ ܗܘܳܬ݀ ܦܽܘܡܳܗܿ ܕܰܓܳܠܽܘܬ݂ܐ ܥܠܰܘܗ̱ܝ ܕܰܛܠܺܝܼܡܳܐ</l>
                <l n="142">ܘܫܼܰܪܝܰܬ݀ ܕܬܶܬܼܢܶܐ ܕܰܟܡܳܐ ܙܗܺܝܼܪܳܐ ܘܠܳܐ ܡܶܬ݂ܥܰܒܪܳܐ</l>
                <l n="143">ܠܡܽܘܢ ܠܰܡ ܥܰܒܕܳܐ ܒܰܪ ܥܶܒܪ̈ܳܝܶܐ ܕܰܢܫܰܡܶܫ ܠܰܢ</l>
                <l n="144">ܕܶܐܠܽܘ ܥܢܺܝܼܬܶܗ ܣܶܕܩܳܐ ܐܰܪܡܺܝܼ ܒܶܝܬ ܠܺܝ ܐܳܦ ܠܳܟ݂</l>
                <l n="145">ܣܪܺܝܼܚܰܐ ܗ̱ܘ ܛܰܠܝܳܐ ܘܰܒܢܰܟ݂ܦܽܘܬ݂ܗ ܡܿܰܛܥܶܐ ܗ̱ܘܳܐ ܠܰܢ</l>
                <l n="146">ܘܟܽܠܝܽܘܡ ܦܶܠܥܳܐ ܒܿܳܥܶܐ ܗܘܳܐ ܠܶܗ ܕܰܢܓܰܚܶܟ ܒܰܢ</l>
                <l n="147">ܥܠܰܝ ܐܶܫܼܬܰܥܠܺܝܼ ܕܢܰܡܪܰܚ ܛܰܠܝܳܐ ܒܰܣܪܺܝܼܚܽܘܬ݂ܗ</l>
                <l n="148">ܘܰܐܪܺܝܡܶܬ ܩܳܠܝ̱ ܘܰܐܪܦܺܝ ܠܒܘܫܶܗ ܘܰܢܦܼܰܩ ܫܰܢܺܝ</l>
                <l n="149">ܠܡܳܢܳܐ ܗܳܢܳܐ ܫܿܳܐܶܛ ܡܳܪ̈ܰܘܗ̱ܝ ܢܶܗܘܶܐ ܥܰܒܕܳܟ݂</l>
                <l n="150">ܕܶܐܠܽܘ ܥܢܺܝܬܶܗ ܕܽܘܟܬ݂ܟ ܢܶܚܼܛܽܘܦ ܡܶܬܚܰܫܰܒ ܗܘܼܳܐ</l>
                <l n="151">ܐܶܠܽܘ ܣܰܓܺܝ ܠܳܐ ܢܛܺܝܼܪܳܐ ܐ̱ܢܳܐ ܘܰܙܗܺܝܼܪܳܐ ܐ̱ܢܳܐ</l>
                <l n="152">ܡܶܢ ܨܶܝܕ ܗܳܢܳܐ ܣܪܺܝܼܚ ܗܘܳܐ ܚܽܘܒܰܢ ܫܰܪܺܝܪܳܐܺܝܬ݂</l>
                <l n="153">ܐܶܠܽܘ ܫܪܳܪܳܐ ܠܳܐ ܢܿܳܛܪܳܐ ܗܘܺܝܬ ܒܳܬ݂ܪ ܫܰܘܬܳܦܝ̱</l>
                <l n="154">ܥܰܒܕܳܐ ܕܰܩܢܼܰܝܬ ܦܰܪܫܰܢܝ ܡܶܢܳܟ ܕܰܢܙܰܢܶܐ ܒܺܝܼ</l>
                <l n="155">ܐܶܠܽܘ ܐܺܝܬܰܝ ܪܳܚܡܰܬ݀ ܓܰܘܪܳܐ ܘܣܳܢܰܝܬ݀ ܓܰܒܪܳܗ̇ </l>
                <l n="156">ܗܳܐ ܣܽܘܪܚܳܢܳܐ ܥܿܳܒܶܕ ܗܘܳܐ ܒܰܢ ܣܿܳܢܶܐ ܡܳܪ̈ܰܘܗ̱ܝ </l>
                <l n="157">ܐܶܠܽܘ ܚܺܐܪܽܘܬ݂ܝ ܠܳܐ ܥܿܳܠܒܳܐ ܗܘܳܬ ܠܰܕܚܺܐܪ̈ܳܬ݂ܐ</l>
                <l n="158">ܚܰܪܒܳܐ ܐܰܪܡܺܝ ܗܳܢܳܐ ܒܒܰܝܬܰܢ ܐܰܝܟ ܕܰܣܒܰܪ ܠܶܗ</l>
                <l n="159">ܠܡܽܘܢ ܠܰܢ ܗܳܕܶܐ ܕܰܫܡܳܐ ܒܺܝܫܳܐ ܒܛܺܝ̈ܡܶܐ ܢܙܰܒܶܢ</l>
                <l n="160">ܛܪܽܘܕ ܠܰܣܪܺܝܚܳܐ ܕܚܺܐܪܬܳܐ ܒܒܰܝܬܳܗܿ ܨܒܳܐ ܕܰܢܨܰܥܰܪ</l>
                <l n="161">ܐܶܠܳܐ ܢܿܳܦܶܩ ܠܳܐ ܥܿܳܐܠܳܐ ܐ̱ܢܳܐ ܠܓ݂ܰܘ ܡܶܢ ܬܰܪܥܳܟ݂</l>
                <l n="162">ܕܶܐܚܿܙܶܐ ܩܕܳܡܰܝ ܐ̱ܢܳܫ ܙܰܠܺܝܠܳܐ ܠܳܐ ܡܿܰܨܝܳܐ ܐ̱ܢܳܐ</l>
                <l n="163">ܥܰܘܠܳܐ ܪܰܒܳܐ ܕܡܶܬ݂ܡܰܠܰܠ ܗܘܳܐ ܒܩܳܠܳܐ ܪܳܡܳܐ</l>
                <l n="164">ܛܳܠܽܘܡܽܘܬ̣ܐ ܒܽܐܘܡܳܢܽܘܬ݂ܐ ܕܠܰܝܬ ܠܳܗ̇ ܣܳܟ̣ܳܐ</l>
                <l n="165">ܛܠܺܝܼܡ ܫܰܦܺܝܪܳܐ ܘܰܫܠܸܶܐ ܛܠܺܝܡܳܐ ܘܠܳܐ ܡܡܰܠܶܠ ܗ̱ܘܳܐ</l>
                <l n="166">ܘܗܿܳܝ ܕܰܒܣܺܝܼܪܳܐ ܥܰܙܺܝܙ ܩܳܠܳܗ̇ ܒܣܳܪܽܘܒܽܘܬ݂ܐ </l>
                <l n="167">ܡܚܰܦܰܝ ܩܽܘܫܬܳܐ ܡܶܢ ܚܰܙ̈ܳܝܶܐ ܘܡܶܢ ܫܳܡܽܘ̈ܥܶܐ</l>
                <l n="168">ܘܰܟܣܸܶܐ ܫܪܳܪܳܐ ܘܓܰܠܝ̈ܳܢ ܐܰܦܝ̈ܶܗܿ ܕܕܰܓܳܠܽܘܬ݂ܐ</l>
                <l n="169">ܡܥܰܪܩܰܠ ܕܺܝܼܢܳܐ ܘܠܳܐ ܐܺܝܼܬ ܐܰܬ݂ܪܳܐ ܠܰܬܪܺܝܨܽܘܬ݂ܐ</l>
                <l n="170">ܚܼܳܒ ܙܰܟܳܝܳܐ ܘܶܐܬܬܪܺܝܡ ܪܺܝܫܳܗܿ ܕܚܰܝܳܒܽܘܬ݂ܐ</l>
                <l n="171">ܐܳܦ ܙܿܳܕܶܩ ܗܘܳܐ ܕܢܶܚܽܘܒ ܝܰܘܣܶܦ ܟܰܕ ܙܰܟܳܝܰܐ ܗ̱ܘ</l>
                <l n="172">ܕܳܐܦܠܳܐ ܒܗܳܕܶܐ ܢܶܬܢܰܟܪܶܐ ܗܘܳܐ ܠܨܽܘܪܬܶܗ ܕܰܒܪܳܐ</l>
                <l n="173">ܫܰܦܺܝܪ ܗܘܳܐ ܠܶܗ ܕܢܶܗܼܘܶܐ ܛܠܺܝܼܡܳܐ ܟܰܕ ܫܰܪܺܝܪܰܐ ܗ̱ܘ</l>
                <l n="174">ܕܠܳܐ ܢܶܦܶܠ ܗ̱ܘܳܐ ܡܶܢ ܗܰܘ ܫܽܘܦܪܶܗ ܕܒܰܪ ܐܰܠܳܗܳܐ</l>
                <l n="175">ܟܢܽܘܫܬܳܐ ܪܳܒܰܬ݀ ܐܰܝܟ ܡܶܨܪܳܝܬܳܐ ܥܰܠ ܫܰܪܺܝܪܳܐ</l>
                <l n="176">ܕܺܝܢܳܐ ܕܥܰܡܳܐ ܐܶܬܬܕܺܝܢ ܟܺܐܢܳܐ ܒܕܰܓܳܠܽܘܬ݂ܐ</l>
                <l n="177">ܒܰܪ̱ܬ݀ ܫܺܝܡ ܪܰܒܳܐ ܗܘܳܬ݀ ܐܰܝܟ ܒܰܪ̱ܬ݀ ܚܳܡ ܗ̇ܰܘ ܙܰܠܺܝܠܳܐ</l>
                <l n="178">ܘܕܰܓܳܠܽܘܬ݂ܐ ܝܶܠܦܰܬ݀ ܡܶܢܳܗܿ ܥܰܠ ܦܳܪܽܘܩܳܐ</l>
                <l n="179">ܩܥܼܳܬ݀ ܥܶܒܪܳܝܬܳܐ ܐܰܝܟ ܡܶܨܪܳܝܬܳܐ ܕܡܰܘܬܳܐ ܚܰܝܳܒ</l>
                <l n="180">ܘܰܫܼܬܶܩ ܡܳܪܰܢ ܒܰܕܡܽܘܬ ܝܰܘܣܶܦ ܟܰܕ ܡܶܫܬܰܐܰܠ</l>
                <l n="181">ܒܕܰܓܳܠܽܘܬ݂ܐ ܪܳܒܰܬ ܨܶܗܝܽܘܢ ܥܰܠ ܦܺܝܠܰܛܳܘܣ </l>
                <l n="182">ܕܰܠܙܰܟܳܝܳܐ ܒܕܺܝܢܳܐ ܢܚܰܝܶܒ ܥܰܘܳܠܳܐܺܝܬ݂</l>
                <l n="183">ܩܥܼܳܬ݀ ܡܶܨܪܳܝܬܳܐ ܒܣܳܪܽܘܒܽܘܬ݂ܐ ܨܶܝܕ ܫܰܘܬܳܦܳܗܿ</l>
                <l n="184">ܕܰܠܗܰܘ ܙܰܗܝܳܐ ܐܰܝܟ ܠܰܣܪܺܝܚܳܐ ܒܚܶܡܬ݂ܐ ܢܰܪܕܶܐ</l>
                <l n="185">ܐܶܬ݂ܚܰܦܺܝ ܗܘܳܐ ܟܽܠܶܗ ܫܪܳܪܳܐ ܡܶܢ ܡܶܨܪܳܝܳܐ</l>
                <l n="186">ܕܠܳܐ ܝܿܳܕܰܥ ܗܘܳܐ ܕܰܛܠܺܝܼܡ ܝܰܘܣܶܦ ܟܰܕ ܪܳܫܶܐ ܠܶܗ</l>
                <l n="187">ܟܢܽܘܫܬܳܐ ܒܺܝܼܫܳܐ ܕܟܰܕ ܕܰܝܳܢܳܐ ܒܕܺܝܢܳܐ ܐܰܪܓܶܫ</l>
                <l n="188">ܠܳܐ ܒܶܗܬܰܬ݀ ܗܘܳܬ݀ ܕܬܶܟܠܶܐ ܛܠܽܘܡܝܳܗܿ ܡܶܢ ܫܰܪܺܝܪܳܐ</l>
                <l n="189">ܠܳܐ ܣܰܝܒܰܪ ܗܘܳܐ ܕܺܝܢܳܐ ܕܥܰܘܠܳܐ ܐܰܝܟ ܦܳܪܽܘܩܳܐ</l>
                <l n="190">ܘܟܽܠ ܡܰܢ ܕܰܛܠܺܝܼܡ ܒܶܗ ܡܶܬ݂ܒܰܝܰܐ ܐܶܢ ܦܳܪܽܘܫܳܐ ܗܰܘ</l>
                <l n="191">ܒܚܰܫ̈ܰܘܗ̱ܝ ܕܰܒܪܳܐ ܡܶܬ݂ܒܰܝܺܐܝܢ ܗ̱ܘܰܘ ܟܽܠܗܽܘܢ ܟܺܐܢ̈ܶܐ</l>
                <l n="192">ܘܰܒܡܰܚܘ̈ܳܬ݂ܶܗ ܒܽܐܘܠܨܳܢܰܝ̈ܗܽܘܢ ܡܶܬܪܰܘܚܺܝܢ ܗ̱ܘܰܘ</l>
                <l n="193">ܘܡܳܐ ܕܗܳܪܳܐ ܗܘܳܬ݀ ܕܰܓܳܠܽܘܬ݂ܐ ܥܰܡ ܫܰܪܺܝܪ̈ܶܐ</l>
                <l n="194">ܛܠܽܘܡܝܶܗ ܕܰܒܪܳܐ ܡܒܰܝܰܐܐ ܗܘܳܐ ܠܗܽܘܢ ܐ̱ܪܳܙܳܢܳܐܺܝܬ݂</l>
                <l n="195">ܐܶܬ݂ܥܰܪܩܰܠ ܗܘܳܐ ܒܕܺܝܼܢܳܐ ܝܰܘܣܶܦ ܥܰܘܳܠܳܐܺܝܬ݂</l>
                <l n="196">ܘܥܰܠ ܕܰܛܥܺܝܼܢ ܗܘܳܐ ܨܽܘܪܬܶܗ ܕܰܒܪܳܐ ܢܦܺܐܫܳܐ ܗܘܳܐ ܠܶܗ</l>
                <l n="197">ܚܼܳܒ ܟܰܕ ܙܰܟܳܝ ܘܪܰܕܦܶܗ ܚܣܳܡܳܐ ܟܰܕ ܫܰܪܺܝܪܰܐ ܗ̱ܘ</l>
                <l n="198">ܠܡܳܪܶܗ ܕܳܡܶܐ ܕܟܽܠܶܗ ܥܫܽܘܩܝܳܐ ܒܶܗ ܐܶܣܬܰܝܰܟ݂</l>
                <l n="199">ܐܶܬܓܰܘܙܰܠ ܟܺܝܬ ܪܽܘܓ݂ܙܳܐ ܕܡܳܪܶܗ ܥܠܰܘܗ̱ܝ ܥܰܠ ܛܰܠܝܳܐ </l>
                <l n="200">ܒܗܳܠܶܝܢ ܡ̈ܶܠܶܐ ܕܕܰܓܳܠܽܘܬ݂ܐ ܕܶܐܬ݂ܡܰܠܰܠܝ̈ ܗܘ̈ܰܝ </l>
                <l n="201">ܐܶܬܰܟܰܐܰܪ ܗܘܳܐ ܗܿܰܘ ܠܳܐ ܒܣܺܝܪܳܐ ܩܕܳܡ ܫܳܡܽܘ̈ܥܶܐ</l>
                <l n="202">ܕܗܳܢܳܐ ܕܺܝܼܢܳܐ ܚܰܙܳܝܳܐ ܕܶܝܢ ܐܰܠܳܗܳܐ ܗ̱ܘܳܐ </l>
                <l n="203">ܪܓܼܶܙ ܗܘܳܐ ܡܳܪܶܗ ܘܫܼܰܕܰܪ ܚܰܒܫܶܗ ܕܳܐܦ ܒܳܗܿ ܒܗܳܕܶܐ </l>
                <l n="204">ܚܒܽܘܫܝܳܐ ܘܕܺܝܼܢܳܐ ܗܿܰܘ ܕܰܡܫܺܝܚܳܐ ܢܶܬ݂ܡܰܠܰܠ ܗܘܳܐ</l>
                <l n="205">ܕܰܓܳܠܽܘܬ݂ܐ ܣܶܥܼܪܰܬ݀ ܕܺܝܠܳܗ̇ ܒܗܿܰܘ ܫܰܪܺܝܪܳܐ </l>
                <l n="206">ܠܒܶܝܬ ܐܰܣܺܝܪ̈ܶܐ ܫܕܳܬ݂ܶܗ ܒܥܰܘܠܳܐ ܢܶܬ݂ܩܰܦܰܚ ܗܘܳܐ</l>
                <l n="207">ܠܳܐ ܕܶܝܢ ܦܳܫܰܬ ܨܽܘܪܬܶܗ ܕܡܳܪܰܢ ܡܶܢ ܢܶܨܚ̈ܳܢܶܐ</l>
                <l n="208">ܕܳܐܦ ܒܰܚܒܽܘܫܝܳܐ ܫܽܘܦܪܶܗ ܐܰܙܠܶܓ ܥܰܠ ܕܰܐܣܺܝܪܺܝܢ</l>
                <l n="209">ܥܰܠ ܗ̱ܘܳܐ ܛܠܺܝܼܡܳܐ ܕܢܼܶܗܘܶܐ ܚܒܺܝܼܫܳܐ ܕܠܳܐ ܣܰܟ݂ܠܽܘܬ݂ܐ</l>
                <l n="210">ܐܰܝܟ ܗܿܳܝ ܕܰܒܪܳܐ ܕܗܳܐ ܒܶܝܬ ܡܺܝ̈ܬ݂ܶܐ ܫܪܶܐ ܒܰܪ ܚܺܐܪ̈ܶܐ</l>
                <l n="211">ܐܰܪܡܺܝ ܡܳܪܝܳܐ ܚܶܣܕܳܐ ܘܪ̈ܰܚܡܶܐ ܥܠܰܘܗ̱ܝ ܒܶܝܬ ܐ̱ܣܺܝܪ̈ܶܐ</l>
                <l n="212">ܕܗܿܳܝ ܡܰܥܰܠܬ݂ܗ ܕܡܳܪܰܢ ܠܰܫܝܽܘܠ ܒܶܗ ܨܺܝܪܳܐ ܗܘܳܬ݂</l>
                <l n="213">ܒܗܿܳܝ ܚܺܐܪܽܘܬ݂ܐ ܡܰܠܝܰܬ݀ ܫܽܘܦܪ̈ܶܐ ܥܰܠ ܗܘܳܐ ܝܰܘܣܶܦ </l>
                <l n="214">ܕܳܐܦ ܒܰܚܒܽܘܫܝܳܐ ܢܦܰܪܢܶܣ ܫܰܦܺܝܪ ܠܕܰܐܣܺܝܼܪܺܝܢ ܗ̱ܘܰܘ</l>
                <l n="215">ܒܢܰܦܫܶܗ ܥܼܰܠ ܗܘܳܐ ܐܺܝܼܚܺܝܕܳܝܳܐ ܠܒܶܝܬ ܥܰܢܺܝ̈ܕܶܐ</l>
                <l n="216">ܘܰܣܥܼܰܪ ܐܶܢܽܘܢ ܒܰܒܛܺܝܠܽܘܬ݂ܐ ܒܰܐܘܳܘܢܰܝ̈ܗܽܘܢ</l>
                <l n="217">ܚܒܺܝ̈ܫܶܐ ܒܝܰܘܣܶܦ ܡܶܬ݂ܒܰܝܺܐܝܢ ܗ̱ܘܰܘ ܡܶܢ ܥܳܩ̈ܳܬ݂ܐ</l>
                <l n="218">ܘܡܺܝ̈ܬ݂ܶܐ ܒܡܳܪܰܢ ܡܶܣܬܰܒܪܺܝܢ ܗ̱ܘܰܘ ܥܰܠ ܢܽܘܚܳܡܳܐ</l>
                <l n="219">ܒܝܰܘܣܶܦ ܕܰܛܠܝܡ ܡܶܬ̣ܠܰܒܰܒ ܗܘܳܐ ܐܰܝܿܢܳܐ ܕܰܐܣܟܶܠ</l>
                <l n="220">ܕܥܰܡ ܒܰܪ ܚܺܐܪ̈ܶܐ ܚܒܺܝܼܫ ܒܶܝܬ ܐ̱ܣܺܝܪ̈ܶܐ ܘܠܳܐ ܬܶܟܪܶܐ ܠܶܗ</l>
                <l n="221">ܒܗܿܰܘ ܒܰܪ ܚܰܝܳܐ ܡܶܬ݂ܒܰܝܐܺܝܢ ܗ̱ܘܰܘ ܟܽܠ ܥܰܢܺܝ̈ܕܶܐ</l>
                <l n="222">ܕܟܰܕ ܙܰܟܳܝܰܐ ܗ̱ܘ ܨܶܝܕ ܚܰܝ̈ܳܒܶܐ ܥܰܠ ܠܰܚܒܽܘܫܝܳܐ</l>
                <l n="223">ܗܘܳܐ ܒܶܝܬ ܐ̱ܣܺܝܪ̈ܶܐ ܩܰܒܪܳܐ ܠܝܰܘܣܶܦ ܘܰܐܟܼܪܶܙ ܬܰܡܳܢ</l>
                <l n="224">ܕܰܐܝܿܟܰܢ ܢܿܳܚܶܬ ܒܽܘܟ݂ܪܳܐ ܠܰܫܝܽܘܠ ܨܶܝܕ ܥܰܢܺܝ̈ܕܶܐ</l>
                <l n="225">ܗܳܐ ܒܶܝܬ ܐ̱ܣܺܝܪ̈ܶܐ ܕܡܶܨܪܶܝܢ ܝܰܘܣܶܦ ܟܰܕ ܠܳܐ ܐܰܣܼܟܶܠ</l>
                <l n="226">ܐܰܝܟ ܐ̱ܢܳܫ ܢܺܐܡܰܪ ܕܡܳܪܰܢ ܒܰܫܝܽܘܠ ܟܰܕ ܡܿܰܐܚܶܐ ܟܽܠ </l>
                <l n="227">ܗܘܼܳܐ ܒܰܚܒܽܘܫܝܳܐ ܕܰܟ݂ܝܳܐ ܕܰܛܠܺܝܼܡ ܟܰܕ ܫܰܪܺܝܪܰܐ ܗ̱ܘ</l>
                <l n="228">ܘܰܒܓ݂ܘ ܩܰܒܪܳܐ ܚܰܝܳܐ ܕܰܩܛܺܝܼܠ ܟܰܕ ܡܿܰܐܚܝܳܢܰܐ ܗ̱ܘ</l>
                <l n="229">ܗܳܐ ܒܶܝܬ ܡܺܝ̈ܬ݂ܐ ܗܿܰܘ ܒܰܪ ܚܺܐܪ̈ܶܐ ܐܰܝܟ ܕܶܐܬ݂ܐܰܡܪܰܬ݀</l>
                <l n="230">ܠܝܰܘܣܶܦ ܕܳܡܶܐ ܕܰܒܚܺܐܪܽܘܬ݂ܗ ܐ̱ܣܺܝܪ̈ܶܐ ܦܰܪܢܶܣ</l>
                <l n="231">ܫܢܳܬ ܡܶܨܪܳܝܬܳܐ ܕܬܼܶܚܒܽܘܫܝ ܠܝܰܘܣܶܦ ܟܰܕ ܠܳܐ ܐܰܣܼܟܶܠ</l>
                <l n="232">ܚܛܺܝܬ݂ܐ ܦܶܩܪܰܬ݀ ܕܬܶܩܛܽܘܠ ܠܡܳܪܰܢ ܟܰܕ ܙܰܟܳܝܰܐ ܗ̱ܘ</l>
                <l n="233">ܘܠܳܐ ܒܶܝܬ ܐ̱ܣܺܝܪ̈ܶܐ ܐܰܗܡܺܝ ܝܰܘܣܶܦ ܡܶܢ ܛܳܒ̈ܳܬ݂ܐ</l>
                <l n="234">ܘܠܳܐ ܒܓ݂ܘ ܩܰܒܪܳܐ ܒܛܶܠ ܗܘܳܐ ܡܳܪܰܢ ܡܶܢ ܣܰܒܪ̈ܳܬ݂ܐ</l>
                <l n="235">ܚܒܺܝܼܫ ܘܰܡܦܰܪܢܶܣ ܚܰܟܺܝܡܳܐܺܝܬ ܠܕܰܚܒܺܝܼܫܺܝܢ ܗ̱ܘܰܘ</l>
                <l n="236">ܠܡܳܪܶܗ ܕܳܡܶܐ ܕܡܺܝܼܬ ܘܰܡܢܿܰܚܶܡ ܠܰܕܡܺܝܼܬܺܝܢ ܗ̱ܘܰܘ</l>
                <l n="237">ܗܿܳܝ ܡܶܨܪܳܝܬܳܐ ܠܝܰܘܣܶܦ ܪܶܓܰܬ݀ ܘܰܕܙܰܗܝܳܐ ܗܘܳܐ </l>
                <l n="238">ܒܥܰܘܠܳܐ ܚܒܼܰܫܬܶܗ ܥܰܠ ܕܰܐܡܶܕ ܗܘܳܐ ܡܶܢ ܨܶܒܝܳܢܳܗܿ</l>
                <l n="239">ܚܛܺܝܼܬ݂ܐ ܒܡܳܪܰܢ ܬܽܘܒ ܗܶܡܣܰܬ݀ ܗܘܳܬ ܘܰܕܒܶܗܬܰܬ ܗܘܳܬ݀ </l>
                <l n="240">ܒܩܰܝܣܳܐ ܙܩܰܦܬ݂ܶܗ ܥܰܠ ܕܕܰܟܶܐ ܗܘܳܐ ܡܶܢ ܚܽܘܠܛܳܢܳܗܿ</l>
                <l n="241">ܙܳܟ݂ܽܘܬ݂ܳܐ ܕܶܝܢ ܐܳܦܠܳܐ ܒܡܰܘܬܶܗ ܐܰܪܦܺܝ ܡܳܪܰܢ</l>
                <l n="242">ܐܳܦ ܚܺܐܪܽܘܬ݂ܐ ܘܠܳܐ ܒܰܚܒܽܘܫܝܳܐ ܫܰܒܩܳܗ̇ ܝܰܘܣܶܦ </l>
                <l n="243">ܬܳܐ ܚܙܺܝܼ ܠܝܰܘܣܶܦ ܟܰܕ ܣܿܳܥܰܪ ܗܘܳܐ ܠܕܰܚܒܺܝܼܫܺܝܢ ܗ̱ܘܰܘ</l>
                <l n="244">ܘܚܽܘܼܪ ܒܰܡܫܺܝܼܚܳܐ ܟܰܕ ܡܿܰܟ݂ܪܶܙ ܗܘܳܐ ܠܰܕܡܺܝܼܬ݂ܺܝܢ ܗ̱ܘܰܘ</l>
                <l n="245">ܗܳܢܳܐ ܙܰܗܪܳܐ ܨܠܳܐ ܗܘܳܐ ܕܶܢܚܶܗ ܥܰܠ ܥܶܒܪܳܝܳܐ</l>
                <l n="246">ܘܒܶܝܬ ܐܰܣܺܝܪ̈ܶܐ ܢܗܼܰܪ ܗܘܳܐ ܡܶܢܶܗ ܒܚܰܟܺܝܡܽܘܬ݂ܗ</l>
                <l n="247">ܕܡܽܘܼܬ݂ܶܗ ܕܡܳܪܰܢ ܢܳܗܪܳܐ ܗܘܳܬ݀ ܒܶܗ ܒܟ݂ܽܠ ܐܶܣܟܺܝ̈ܡܺܝܢ</l>
                <l n="248">ܘܗܺܝܼ ܡܚܿܰܠܦܳܐ ܗܘܳܬ݀ ܫܽܘܦܪ̈ܶܝܗܿ ܨܶܝܕܰܘܗ̱ܝ ܥܰܡ ܟܽܠ ܙܰܒܢ̈ܺܝܢ</l>
                <l n="249">ܡܝܿܰܒܶܠ ܗܘܳܐ ܠܶܗ ܐ̱ܪܳܙܳܐ ܠܐ̱ܪܳܙܳܐ ܒܟܽܠܳܗ̇ ܐܽܘܪܚܳܐ</l>
                <l n="250">ܕܢܶܣܓܽܘܢ ܫܽܘܦܪ̈ܰܘܗ̱ܝ ܟܰܕ ܡܶܣܬܰܕܪܺܝܢ ܚܰܕ ܒܳܬ݂ܪ ܚܰܕ</l>
                <l n="251">ܬܗܰܪܘ ܒܶܗ ܐ̱ܰܣܺܝܪ̈ܶܐ ܕܰܟܡܳܐ ܦܰܪܢܶܣ ܚܰܟܺܝܡܳܐܺܝܬ݂</l>
                <l n="252">ܘܪܰܒ ܐܰܣܺܝܪ̈ܶܐ ܪܰܒܳܐ ܥܰܒܕܶܗ ܥܰܠ ܕܰܐܣܺܝܪܺܝܢ</l>
                <l n="253">ܡܕܰܒܪܳܢܽܘܬ݂ܐ ܠܺܐܝܕܶܗ ܕܝܰܘܣܶܦ ܫܰܦܺܝܪܳܐ ܗܘܳܬ݂݀</l>
                <l n="254">ܕܟܽܘܠ ܡܳܐ ܕܢܶܠܒܽܘܟ ܐܰܘ ܡܳܐ ܕܢܼܶܥܒܶܕ ܡܶܬ݂ܒܰܪܰܟ ܗ̱ܘܳܐ</l>
                <l n="255">ܘܠܳܐ ܒܰܚܒܽܘܫܝܳܐ ܫܰܒܩܶܗ ܡܳܪܝܳܐ ܠܗ̇ܰܘ ܫܰܪܺܝܪܳܐ</l>
                <l n="256">ܕܝܰܗܒܶܗ ܒܪ̈ܰܚܡܶܐ ܘܰܐܪܡܺܝ ܚܶܣܕܳܐ ܥܠܰܘܗ̱ܝ ܕܰܛܠܺܝܡܳܐ</l>
                <l n="257">ܗܳܠܶܝܢ ܟܺܐܢ̈ܶܐ ܕܰܗܒܳܐ ܐܶܢܽܘܢ ܛܳܒܳܐ ܘܓܰܒܝܳܐ</l>
                <l n="258">ܘܰܒܢܶܣܝܽܘ݁̈ܢܶܐ ܐܰܝܟ ܕܰܒܢܽܘܪܳܐ ܡܶܬܢܰܣܟ̣ܺܝܢ ܗ̱ܘܰܘ</l>
                <l n="259">ܐܰܠܳܗܳܐ ܕܶܝܢ ܐܳܦ ܪܳܕܶܐ ܗܘܳܐ ܐܳܦ ܢܿܳܛܰܪ ܗܘܳܐ </l>
                <l n="260">ܕܰܒܡܰܪܕܽܘܬ݂ܐ ܡܶܬ݂ܝܰܠܦܳܐ ܗܘܳܬ ܚܰܟܺܝܼܡܽܘܬ݂ܐ </l>
                <l n="261">ܡܳܐ ܕܰܐܫܼܠܶܡ ܗܘܳܐ ܠܚܰܕ ܡܶܢ ܟܺܐܢ̈ܶܐ ܠܫܶܦܠܳܐ ܪܰܒܳܐ</l>
                <l n="262">ܗܦܰܟ ܐܰܒܰܥ ܠܶܗ ܡܶܢܶܗ ܕܫܶܦܠܶܗ ܕܰܪ̈ܓܶܐ ܪ̈ܳܡܶܐ</l>
                <l n="263">ܟܰܕ ܡܶܬܪܰܕܦܺܝܢ ܢܿܳܛܰܪ ܗܘܳܐ ܠܗܽܘܢ ܒܰܐܬ݂ܪ̈ܰܘܳܬ݂ܐ</l>
                <l n="264">ܘܶܐܠܽܘ ܒܥܳܐ ܗܘܳܐ ܐܳܦ ܥܳܒܶܕ ܗܘܳܐ ܕܠܳܐ ܢܶܬܪܰܕܦܽܘܢ</l>
                <l n="265">ܫܿܳܒܶܩ ܗܘܳܐ ܠܗܽܘܢ ܕܢܶܬܪܰܕܦܽܘܢ ܗ̱ܘܰܘ ܟܰܕ ܡܿܰܚܶܒ ܗܘܳܐ </l>
                <l n="266">ܕܡܿܰܘܬܰܪ ܗܽܘܼ ܠܳܗ̇ ܪܕܽܘܦܝܳܐ ܠܢܰܦܫܳܐ ܡܳܐ ܕܫܰܪܺܝܪܳܐ</l>
                <l n="267">ܫܕܳܝܗ̱ܝ ܡܶܢ ܐܶܠܦܳܐ ܒܝܰܡܳܐ ܠܝܰܘܢܳܢ ܐܰܝܟ ܠܳܐ ܚܿܳܐܶܣ</l>
                <l n="268">ܘܰܗܦܰܟ ܢܰܛܪܶܗ ܒܠܶܒܳܐ ܕܝܰܡ̈ܡܶܐ ܐܰܝܟ ܚܰܒܺܝܒܳܐ</l>
                <l n="269">ܛܪܰܕ ܠܰܛܠܳ̈ܝ̈ܶܐ ܒܫܶܒܝܳܐ ܠܒܳܒܶܝܠ ܐܰܝܟ ܠܳܐ ܪܳܚܶܡ</l>
                <l n="270">ܘܦܰܨܺܝ ܐܶܢܽܘܢ ܡܶܢ ܓܰܘܙܰܠܬܳܐ ܘܚܰܘܺܝܼ ܚܽܘܒܶܗ</l>
                <l n="271">ܐܰܪܫܶܠ ܐܺܝܕܳܐ ܘܰܠܕܳܢܺܝܐܶܝܠ ܒܓܽܘܒܳܐ ܚܰܒܫܽܘܗ̱ܝ</l>
                <l n="272">ܘܰܕܠܳܐ ܡܿܰܗܡܶܐ ܫܰܥܒܶܕ ܩܽܘܕܡܰܘܗ̱ܝ ܠܰܐܪ̈ܝܰܘܳܬ݂ܐ</l>
                <l n="273">ܢܓܰܕ ܠܰܐܒܪܳܗܳܡ ܡܶܢ ܒܶܝܬ ܐ̱ܢܳܫ̈ܰܘܗ̱ܝ ܠܰܐܪܥܳܐ ܕܰܟܢܰܥܢ</l>
                <l n="274">ܘܡܶܢ ܕܶܐܬ݂ܛܰܪܰܦ ܡܠܰܟ ܠܶܗ ܕܙܰܪܥܳܟ ܗܽܘܼ ܝܿܳܪܶܬ݀ ܠܳܗ̇ </l>
                <l n="275">ܦܰܟܪܶܗ ܠܺܐܝܣܚܳܩ ܘܰܐܣܶܩ ܣܳܡܶܗ ܠܥܶܠ ܒܰܥܠܳܬ݂ܳܐ</l>
                <l n="276">ܘܟܰܕ ܗܳܐ ܬܶܡܛܶܐ ܚܰܪܒܳܐ ܠܨܰܘܪܶܗ ܒܕܶܟܪܳܐ ܦܰܪܩܶܗ</l>
                <l n="277">ܟܰܕܢܶܗ ܠܝܰܥܩܽܘܒ ܕܢܼܶܗܘܶܐ ܡܫܰܦܰܠ ܒܰܐܓܺܝܪܽܘܬ݂ܐ</l>
                <l n="278">ܘܰܦܼܪܰܫ ܝܰܗܼܒ ܠܶܗ ܩܰܪ̈ܚܶܐ ܕܥܳܢ̈ܳܐ ܘܣܰܡܟܶܗ ܒܰܐܓܪܳܐ</l>
                <l n="279">ܫܚܳܩܳܐ ܘܥܰܡܠܳܐ ܦܿܳܓܰܥ ܗܘܳܐ ܒܗܽܘܢ ܥܰܡ ܛܽܘܪܳܦܳܐ</l>
                <l n="280">ܠܳܐ ܕܶܝܢ ܡܿܰܪܦܶܐ ܘܫܿܳܒܶܩ ܗܘܳܐ ܠܗܽܘܢ ܕܠܳܐ ܥܽܘܕܪ̈ܳܢܶܐ</l>
                <l n="281">ܒܠܶܐܘܬ݂ܐ ܪܰܒܬ݂ܐ ܡܕܰܪܶܫ ܗܘܳܐ ܠܗܽܘܢ ܘܰܒܢܶܣܝ̈ܽܘܢܶܐ</l>
                <l n="282">ܕܡܶܕܶܡ ܐܺܝܬ ܠܳܗ̇ ܠܢܰܦܫܳܐ ܕܬܶܫܟܰܚܝ ܡܶܢ ܛܽܘܪ̈ܳܦܶܐ</l>
                <l n="283">ܥܽܘܕܪܳܢܶܗ ܕܶܝܢ ܠܳܐ ܡܿܰܪܚܶܩ ܗܘܳܐ ܡܶܢ ܨܶܝܕܰܝܗܽܘܢ</l>
                <l n="284">ܕܠܳܐ ܟܰܕ ܓܿܳܠܶܙ ܡܶܢܗܽܘܢ ܗܳܕܶܐ ܢܶܬ݂ܡܰܚܠܽܘܢ ܗ̱ܘܰܘ</l>
                <l n="285">ܟܡܳܐ ܢܶܣܝܽܘ̈ܢܶܐ ܥܒܰܪܘ ܥܰܠ ܝܰܘܣܶܦ ܕܰܗܒܳܐ ܓܰܒܝܳܐ</l>
                <l n="286">ܘܠܳܐ ܫܰܒܩܶܗ ܗܘܳܐ ܡܳܪܝܳܐ ܕܢܶܚܽܘܒ ܟܰܕ ܡܶܬܢܰܣܶܐ</l>
                <l n="287">ܗܘܳܐ ܗ̱ܘܳܐ ܥܰܒܕܳܐ ܘܰܠܡܳܪ̈ܰܝܳܐ ܗܽܘܼ ܦܿܳܩܶܕ ܗܘܳܐ</l>
                <l n="288">ܐܶܫܼܬܰܥܒܰܕ ܗܘܳܐ ܘܒܰܝܬܳܐ ܕܡܳܪ̈ܰܘܗ̱ܝ ܗܽܘܼ ܡܕܰܒܰܪ ܗܘܳܐ</l>
                <l n="289">ܥܰܠ ܠܒܶܝܬ ܐ̱ܰܣܺܝܪ̈ܶܐ ܘܶܐܬ݂ܝܰܗܒܰܬ݀ ܠܶܗ ܫܰܠܺܝܛܽܘܬ݂ܐ</l>
                <l n="290">ܚܒܺܝܼܫ ܘܰܡܦܰܪܢܶܣ ܕܡܳܪܝܳܐ ܥܰܡܶܗ ܠܟܰܪ ܕܳܐܙܶܠ ܗ̱ܘܳܐ</l>
                <l n="291">ܥܰܠ ܟܺܝܬ ܝܰܘܣܶܦ ܘܒܶܝܬ ܐܰܣܺܝܪ̈ܶܐ ܐܶܫܬܰܠܰܛ ܗܘܳܐ</l>
                <l n="292">ܡܰܨܥܰܪ ܒܰܚܕܳܐ ܘܒܰܐܚܪܺܬ݂ܐ ܬܽܘܒ ܡܶܬ݂ܝܰܩܰܪ ܗ̱ܘܳܐ </l>
                <l n="293">ܚܒܺܝܼܫ ܐܰܝܟ ܥܰܒܕܳܐ ܘܰܐܝܟ ܒܰܪ ܚܺܐܪ̈ܶܐ ܗܽܘܼ ܦܿܳܩܶܕ ܗܘܳܐ</l>
                <l n="294">ܡܢܶܐ ܒܶܝܬ ܐ̱ܰܣܺܝܪ̈ܶܐ ܘܪܳܗܛܳܐ ܥܰܡܶܗ ܦܳܩܽܘܕܽܘܬ݂ܐ</l>
                <l n="295">ܡܶܢ ܡܰܪܕܽܘܬ݂ܐ ܡܶܬ݂ܚܰܟܰܡ ܗܘܳܐ ܒܪܽܘܚܳܢܽܘܬ݂ܐ</l>
                <l n="296">ܘܰܒܫܽܘܠܛܳܢܳܐ ܡܶܣܬܰܟܰܠ ܗܘܳܐ ܡܥܰܕܪܳܢܽܘܬ݂ܐ</l>
                <l n="297">ܗܳܕܳܐ ܗ̱ܝ ܐܽܘܪܚܳܐ ܘܰܕܩܰܕܡ̈ܳܝܶܐ ܐܳܦ ܕܰܐ̱ܚܪ̈ܳܝܶܐ</l>
                <l n="298">ܘܫܽܘܒܚܳܐ ܘܨܰܥܪܳܐ ܡܶܫܟܰܚ ܒܶܗ ܐ̱ܢܳܫ ܟܰܕ ܪܳܕܶܐ ܒܳܗܿ</l>
                <l n="299">ܐܺܝܬ ܗܽܘ ܒܓܰܘܳܗܿ ܐܳܦ ܓܽܘܢܳܝܳܐ ܐܳܦ ܩܽܘܠܳܣܳܐ</l>
                <l n="300">ܕܗܿܰܘ ܕܰܡܦܰܪܢܶܣ ܚܰܟܺܝܡ ܠܶܒܰܐ ܗ̱ܘ ܘܰܡܚܿܰܟܶܡ ܟܽܠ</l>
                <l n="301">ܘܰܐܝܟܳܐ ܕܪܳܕܶܐ ܠܚ̈ܰܫܶܐ ܒܺܝ̈ܫܶܐ ܒܥܼܳܐ ܕܰܢܩܰܦܰܚ</l>
                <l n="302">ܕܰܒܡܰܪܕܽܘܬ݂ܐ ܢܰܕܡܶܟ ܐܶܢܽܘܢ ܡܶܢ ܫܰܪܺܝܪ̈ܶܐ</l>
                <l n="303">ܘܰܐܝܟܳܐ ܕܰܣܡܰܟ ܡܕܰܒܪܳܢܽܘܬ݂ܗ ܨܒܳܐ ܕܰܢܫܰܪܰܪ</l>
                <l n="304">ܕܰܒܬܽܘܟܠܳܢܳܐ ܢܥܺܝܼܪܳܗܿ ܠܢܰܦܫܳܐ ܕܠܳܐ ܦܽܘܠܳܓ݂ܐ</l>
                <l n="305">ܡܳܐ ܕܗܳܐ ܕܢܶܬܬܥܺܝܼܪ ܚܰܫܳܐ ܒܢܰܦܫܳܐ ܩܰܦܚܳܗܿ ܨܰܥܪܳܐ</l>
                <l n="306">ܬܶܚܒܼܰܬ݀ ܚܳܒܰܬ݀ ܢܒܼܰܥ ܩܽܘܠܳܣܳܐ ܕܰܡܒܰܝܰܐܐ ܠܳܗ̇ </l>
                <l n="307">ܐܶܢܗܽܘܼ ܕܚܿܳܙܶܐ ܫܰܦܝܳܐ ܒܢܰܦܫܳܐ ܣܼܕܰܪ ܢܶܣܝܽܘ̈ܢܶܐ</l>
                <l n="308">ܕܟܰܕ ܚܿܳܫܳܐ ܒܗܽܘܢ ܢܶܥܼܪܽܘܩ ܗܿܰܘ ܡܳܐ ܕܠܰܘ ܡܶܢܳܗܿ ܗܽܘ</l>
                <l n="309">ܘܶܐܢ ܬܽܘܒ ܚܿܳܙܶܐ ܕܡܶܨܛܰܠܝܳܐ ܠܳܗ̇ ܨܶܝܕ ܦܽܘܠܳܓ݂ܐ</l>
                <l n="310">ܒܝܰܕ ܥܽܘܕܪܳܢܶܗ ܡܶܕܶܡ ܣܼܳܡܶܟ ܘܰܡܠܰܒܶܒ ܠܳܗ̇</l>
                <l n="311">ܐܺܝܬ ܬܽܘܒ ܐܰܝܟܳܐ ܕܪܳܘܙܳܐ ܢܰܦܫܳܐ ܒܫܰܦܺܝܪ̈ܳܬ݂ܐ</l>
                <l n="312">ܘܰܡܩܿܰܦܰܚ ܠܳܗ̇ ܕܬܶܬܥܺܝܼܪ ܬܶܛܽܘܪܝ ܥܽܘܬ݂ܪܳܐ ܕܰܥܠܶܝܗܿ</l>
                <l n="313">ܐܺܝܬ ܬܽܘܒ ܐܶܡܰܬ݂ܝ ܕܪܶܚܡܰܬ݀ ܫܽܘܒܚܳܐ ܒܿܳܥܶܐ ܢܶܬܟܽܘܣ</l>
                <l n="314">ܘܰܡܥܺܝܼܪ ܨܰܥܪܳܐ ܥܰܠ ܝܰܩܺܝܪ̈ܶܐ ܢܩܿܰܦܰܚ ܐܶܢܽܘܢ</l>
                <l n="315">ܕܩܽܘܠܳܣܳܐ ܗ̱ܝ ܓܶܝܪ ܘܰܕܓܽܘܢܳܝܳܐ ܗܳܕܶܐ ܐܽܘܪܚܳܐ</l>
                <l n="316">ܘܫܽܘܒܚܳܐ ܘܨܰܥܪܳܐ ܡܶܬ݂ܝܰܒܠܺܝܢ ܒܳܗܿ ܐܰܟܡܳܐ ܕܰܟܬ݂ܺܝܒ</l>
                <l n="317">ܡܿܰܢ ܗܳܟܰܢܳܐ ܦܰܪܢܶܣ ܫܰܦܺܝܪ ܐܰܝܟ ܐܰܠܳܗܳܐ</l>
                <l n="318">ܕܟܽܠܡܳܐ ܕܥܿܳܒܶܕ ܢܰܘܬ݂ܰܪ ܒܿܳܥܶܐ ܠܰܕܪܳܚܶܡ ܠܶܗ</l>
                <l n="319">ܝܰܗܼܒ ܠܶܗ ܠܝܰܘܣܶܦ ܕܢܼܶܗܘܶܐ ܫܰܠܺܝܛ ܒܶܝܬ ܡܶܨܪ̈ܳܝܶܐ</l>
                <l n="320">ܘܰܐܣܓܺܝܼ ܩܰܦܚܶܗ ܘܟܶܢ ܐܰܓܥܶܠ ܠܶܗ ܪܺܝܫܳܢܽܘܬ݂ܐ</l>
                <l n="321">ܕܰܪܫܶܗ ܒܥܰܡܠܳܐ ܘܰܒܢܶܣܝܽܘ̈ܢܶܐ ܕܶܐܣܟܺܝܡ ܐܶܣܟܺܝܡ</l>
                <l n="322">ܕܰܡ ܚܽܘܫܳܒܳܐ ܪܰܦܝܳܐ ܢܳܒܰܥ ܡܶܢ ܚܺܐܪܽܘܬ݂ܐ </l>
                <l n="323">ܐܰܥܠܶܗ ܠܕܺܝܼܢܳܐ ܘܟܶܢ ܕܰܝܿܳܢܳܐ ܥܰܠܺܝ ܣܳܡܶܗ</l>
                <l n="324">ܕܢܼܶܗܘܶܐ ܡܿܰܓܰܪ ܪܽܘܚܶܗ ܒܕܺܝܼܢܳܐ ܕܕܰܠܡܳܐ ܥܰܘܠܰܐ ܗ̱ܘ</l>
                <l n="325">ܥܰܒܕܶܗ ܛܠܺܝܼܡܳܐ ܟܰܕ ܢܿܳܛܰܪ ܠܶܗ ܪܺܝܫܳܢܽܘܬ݂ܳܐ</l>
                <l n="326">ܕܡܳܐ ܕܰܦܓܰܥܘ̱ ܒܶܗ ܛܠܺܝܼ̈ܡܶܐ ܕܢܼܶܥܡܰܠ ܢܰܦܨܶܐ ܐܶܢܽܘܢ</l>
                <l n="327">ܐܶܬܓܰܪܝܰܬ݀ ܒܶܗ ܕܰܓܳܠܽܘܬ݂ܐ ܘܠܳܐ ܬܰܟܣܳܗܿ ܗܘܳܐ</l>
                <l n="328">ܕܢܼܶܗܘܶܐ ܫܰܪܺܝܪ ܡܳܐ ܕܰܡܥܰܩܶܒ ܠܰܬܪ̈ܺܝܨܳܬ݂ܳܐ</l>
                <l n="329">ܥܰܠ ܠܰܚܒܽܘܫܝܳܐ ܕܰܒܝܰܕ ܗܳܕܶܐ ܢܶܬܚܰܟܰܡ ܗܘܳܐ</l>
                <l n="330">ܕܢܼܶܗܘܶܐ ܦܿܳܩܶܕ ܕܕܰܠܡܳܐ ܛܠܽܘܡܝܳܐ ܨܶܝܕ ܕܰܐܣܺܝܼܪܺܝܢ</l>
                <l n="331">ܚܰܒܫܶܗ ܒܓܽܘܒܳܐ ܟܰܕ ܡܰܪܟܰܒܬ݂ܳܐ ܠܶܗ ܟܳܕܶܢ ܗܘܳܐ</l>
                <l n="332">ܕܰܒܪܰܒܽܘܬ݂ܶܗ ܢܼܶܗܘܶܐ ܥܿܳܗܶܕ ܠܰܐܝܢܳܐ ܕܰܙܥܽܘܪ</l>
                <l n="333">ܐܰܥܶܠ ܟܰܕܢܶܗ ܒܢܺܝܼܪܳܐ ܕܥܰܒܕ̈ܶܐ ܕܢܺܐܠܰܦ ܬܰܡܳܢ</l>
                <l n="334">ܕܦܰܐܝܳܐ ܠܡܳܪܳܐ ܕܢܼܶܗܘܶܐ ܡܪܰܚܶܡ ܥܰܠ ܦܰܠܳܚܰܘ̈ܗ̱ܝ</l>
                <l n="335">ܢܛܺܝܪ ܠܺܐܝܩܳܪܑܳܐ ܘܰܡܨܰܥܰܪ ܠܶܗ ܒܟ݂ܽܠ ܥܶܠ̈ܳܬ݂ܳܐ </l>
                <l n="336">ܕܡܳܐ ܕܶܐܬ݂ܝܰܩܰܪ ܢܼܰܘܕܶܐ ܕܰܐܓܗܺܝܼ ܘܠܳܐ ܢܶܫܬܰܩܰܠ</l>
                <l n="337">ܠܟܽܠܗܶܝܢ ܚܰܫ̈ܶܐ ܕܢܰܦܫܳܐ ܟܰܘܺܝ ܒܟ݂ܽܠ ܢܶܣܝܽܘ̈ܢܺܝܢ</l>
                <l n="338">ܕܠܳܐ ܢܶܕܽܘܠ ܒܳܗܿ ܡܶܕܶܡ ܣܰܢܝܳܐ ܒܗܳܝ ܪܰܒܽܘܬ݂ܐ</l>
                <l n="339">ܒܛܶܟܣܳܐ ܕܥܰܒܕ̈ܶܐ ܐܶܬܢܰܣܺܝ ܗܘܳܐ ܗܿܰܘ ܒܰܪ ܚܺܐܪ̈ܶܐ</l>
                <l n="340">ܕܢܼܶܗܘܶܐ ܝܿܳܨܶܦ ܠܰܡܚܰܪܳܪܽܘ ܠܟ݂ܠ ܕܰܚܒܺܝܼܫܺܝܢ</l>
                <l n="341">ܠܡܳܪܶܗ ܕܳܡܶܐ ܕܚܼܰܫ ܘܶܐܬܢܰܣܺܝ ܕܰܒܝܰܕ ܗܳܕܶܐ</l>
                <l n="342">ܢܼܶܗܘܶܐ ܡܥܰܕܰܪ ܠܰܕܡܶܬܢܰܣܶܝܢ ܐܰܟܡܳܐ ܕܰܟܬ݂ܺܝܼܒ</l>
                <l n="343">ܝܰܡܰܐ ܗ̱ܘ ܫܰܪܒܶܗ ܘܰܐܝܿܟܰܢ ܐܶܣܰܩ ܡܶܢ ܡܳܡܽܘ̈ܠܰܘܗ̱ܝ</l>
                <l n="344">ܕܓܰܠܠܳܐ ܠܓܰܠܠܳܐ ܗܳܐ ܫܿܳܕܶܐ ܠܺܝ ܕܬܽܘܒ ܐܶܪܕܶܐ ܒܶܗ</l>
                <l n="345">ܥܽܘܼܬ݂ܪܶܗ ܣܰܓܺܝ ܘܶܐܢܳܐ ܡܚܺܝܼܠ ܐ̱ܢܳܐ ܡܶܢ ܬܶܐܓܽܘܪܬ݂ܶܗ</l>
                <l n="346">ܘܠܳܐ ܡܶܫܟܰܚ ܐ̱ܢܳܐ ܐܶܣܒܽܘܠ ܓܰܙܰܘ̈ܗ̱ܝ ܒܰܕ ܣܰܓܺܝܐܺܝܢ</l>
                <l n="347">ܚܰܕ ܚܰܕ ܡܰܢܝܳܐ ܐܶܣܰܒ ܡܳܕܶܝܢ ܡܶܛܽܠ ܣܽܘܢܩܳܢܝ̱</l>
                <l n="348">ܒܪܺܝܼܟ ܥܰܬܺܝܪܳܐ ܕܟܽܠ ܝܽܘܡ ܝܿܳܗܶܒ ܠܰܕܒܿܳܥܶܝܢ ܠܶܗ</l>
                <l>ܫܠܡ ܡܐܡܪܐ ܕܗ ܕܩܕܝܫܐ ܡܪܝ ܝܥܩܘܒ</l>
            </div>

        </body>
    </text>
</TEI>

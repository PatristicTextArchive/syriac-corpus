<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="en">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8772">Hymn 39 on
                    Nisibis</title>
                <title xml:lang="en" level="s" ref="http://syriaca.org/work/8737">Hymns on Nisibis -
                        <foreign xml:lang="syr">ܦܢܩܝܬܐ ܕܡܕܪ̈ܫܐ ܕܢܨܝܒܝܢ ܕܣܝܡܝܢ ܠܛܘܒܢܐ ܡܪܝ ܐܦܪܝܡ
                    </foreign></title>
                <title level="s">The Oxford-BYU Syriac Corpus</title>
                <author ref="http://syriaca.org/person/13">Ephrem the Syrian</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref="http://syriaca.org/person.xml#ebeck">Edmund Beck</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/293</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <analytic>
                        <editor>Edmund Beck</editor>
                        <title level="a">Des Heiligen Ephraem der Syrers Carmina Nisibena</title>
                        <idno type="URI">http://syriaca.org/bibl/####</idno>
                    </analytic>
                    <monogr>
                        <title level="m">Corpus Scriptorum Christianorum Orientalium</title>
                        <imprint>
                            <pubPlace>Louvain</pubPlace>
                            <publisher>Secrétariat du CorpusSCO</publisher>
                            <date when="1961">1963</date>
                            <biblScope type="vol">240</biblScope>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2018-02-26" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title" n="39">
                <ab xml:lang="en">Hymn XXXIX</ab>
            </div>
            <div type="body">
                <lg type="superscript">
                    <l xml:lang="syr">ܗ ܡܢܗ ܒܪ ܩܠܗ </l>
                </lg>
                <lg type="stanza" n="1">
                    <l xml:lang="syr">ܡܛܐܘܢܝ ܙܒ̈ܢܐ </l>
                    <l xml:lang="syr">ܡܢ ܙܕܝ̈ܩܐ </l>
                    <l xml:lang="syr">ܘܠܐ ܐܢܫ ܬܒܪܢܝ </l>
                    <l xml:lang="syr">ܐܝܟ ܒܪ ܡܪܝܡ</l>
                    <l xml:lang="syr">ܗܐ ܓܝܪ ܐܠܝܐ ܡܝܬܐ ܐܚܝ</l>
                    <l xml:lang="syr">ܘܐܦܢ ܗܼܘ ܦܠܼܛ ܡܢ ܐܝ̈ܕܝ </l>
                    <l xml:lang="syr">ܗܘܐ ܠܝ ܒܬܪܗ ܒܘܝܐܐ</l>
                    <l xml:lang="syr">ܕܡܝܬܐ ܕܐܚܝ ܐܥܕܝܬܗ </l>
                    <l xml:lang="syr">ܡܢ ܐܠܝܫܥ ܒܪ ܫܦܛ </l>
                    <l xml:lang="syr">ܫ̈ܒܛܐ ܒܠܥܬ ܬܪ̈ܝܢ ܓܝܪ ܡ̈ܝܬܝܢ ܐܚܝ ܗܘܐ </l>
                    <l xml:lang="syr">ܒܚܕ ܫܒܛܐ ܗܦܟܬ ܕܒܪܬ ܠܢܒܝܐ </l>
                    <l xml:lang="syr">ܐܦ ܠܡ̈ܝܬܐ ܕܐܚܝ ܗܘܐ</l>

                </lg>

                <lg type="refrain">
                    <l xml:lang="syr">ܥܘܢܝܬܐ : ܒܪܝܟ ܕܨܪܐ ܩܒܪ̈ܝܗܿ ܕܫܝܘܠ ܒܝܕ ܩܠܗ</l>

                </lg>
                <lg type="stanza" n="2">
                    <l xml:lang="syr">ܩܿܢܛܬ ܡܢܗ </l>
                    <l xml:lang="syr">ܕܓܚܙܝ ܕܚܿܙܝܬ </l>
                    <l xml:lang="syr">ܟܕ ܣܡ ܚܘܛܪܐ </l>
                    <l xml:lang="syr">ܠܥܠ ܡܢ ܛܠܝܐ </l>
                    <l xml:lang="syr">ܫܩܠܗ ܓܢܒܐ ܠܚܘܛܪܐ ܘܥܛܦ</l>
                    <l xml:lang="syr">ܐܬܐ ܐܠܝܫܥ ܐܬܟܦܦ </l>
                    <l>܀܀܀</l>

                    <l xml:lang="syr">ܘܙܥܪ ܥܡ ܛܠܝܐ ܘܝܪܒ</l>
                    <l xml:lang="syr">ܘܠܟܐ ܘܠܟܐ ܗܿܠܟ ܬܘܒ </l>
                    <l xml:lang="syr">ܬܘܪܬ ܠܝ ܒܪ̈ܙܐ ܚ̈ܕܬܐ </l>
                    <l xml:lang="syr">ܕܚܙܝܬ ܬܡܢ ܕܚܕ ܛܠܝܐ ܒܠܚܘܕ ܐܚܝܘ</l>
                    <l xml:lang="syr">ܛܘܒܝ ܗܘܐ ܟܕ ܐܪ̈ܙܐ ܗܘܘ</l>
                    <l xml:lang="syr">ܘܠܐ ܗܫܐ ܕܡܪܕܘ ܡܗܝܬܐ ܘܙܟܐܘܢܝ</l>

                </lg>
                <lg type="stanza" n="3">
                    <l xml:lang="syr">ܡܘܫܐ ܕܚܿܙܝܬ </l>
                    <l xml:lang="syr">ܙܝܘܐ ܪܒܐ </l>
                    <l xml:lang="syr">ܥܠ ܦܪܨܘܦܗ </l>
                    <l xml:lang="syr">ܩܢܛܬ ܡܢܗ </l>
                    <l xml:lang="syr">ܠܘ ܕܝܢ ܐܝܟ ܡܐ ܕܩܿܢܛ ܗܘܝܬ ܓܕܫܢܝ</l>
                    <l xml:lang="syr">ܢܝܣܢ ܒܫܝܘܠ ܐܘܥܝ ܠܝ </l>
                    <l xml:lang="syr">ܪܥܝܬ ܓܝܪ ܪܥܼܝܐ ܕܫ̈ܠܕܐ </l>
                    <l xml:lang="syr">ܕܐ̈ܠܦܐ ܫܬ ܡܐܐ ܕܢܦܼܠܘ ܗܘܘ </l>
                    <l xml:lang="syr">ܗܢܐ ܫܝܛܐ ܘܡܟܝܟܐ </l>
                    <l xml:lang="syr">ܕܒܣܝܬ ܥܠܘܗܝ ܠܡܪ̈ܥܐ ܘܠܟܪ̈ܝܗܐ ܐܚܠܡ </l>
                    <l xml:lang="syr">ܠܐܚܪ̈ܢܐ ܠܚܡܐ ܐܣܓܝ</l>
                    <l xml:lang="syr">ܘܠܚܡܢ ܕܝܠܢ ܡܢ ܦܘܡܢ ܚܿܛܦ ܠܗ </l>

                </lg>
                <lg type="stanza" n="4">
                    <l xml:lang="syr">ܚܠܘܠܐ ܪܒܐ </l>
                    <l xml:lang="syr">ܗܘܐ ܗܘܐ ܒܫܝܘܠ</l>
                    <l xml:lang="syr">ܟܕ ܒܠܥܬ ܗܘܬ </l>
                    <l xml:lang="syr">ܠܕܒܝܬ ܩܘܪܚ</l>
                    <l xml:lang="syr">ܒܣܡܐ ܪܒܐ ܥܒܕ ܠܝ ܣܛܢܐ </l>
                    <l xml:lang="syr">ܕܥܒܕ ܣܕܩܐ ܒܠܘ̈ܝܐ </l>
                    <l xml:lang="syr">ܡܒܘܥܐ ܕܚܠܒܐ ܘܕܒܫܐ </l>
                    <l xml:lang="syr">ܐܪܕܝ ܠܝ ܒܐܬܪܐ ܨܗܝܐ </l>
                    <l xml:lang="syr">ܕܟܢܘܫ̈ܬܐ ܕܥܿܘ̈ܠܐ </l>
                    <l xml:lang="syr">ܢܚܼܬ ܠܗܿ ܠܫܝܘܠ ܗܐ ܚܝܘ ܙܕܝ̈ܩܐ ܘܢܦܼܩܘ </l>
                    <l xml:lang="syr">ܡܘܫܐ ܚ̈ܝܐ ܐܚܿܬ ܠܗܿ</l>
                    <l xml:lang="syr">ܝܫܘܥ ܕܝܢ ܢܚܿܡ ܘܐܣܩ ܠܕܡ̈ܝܬܝܢ</l>

                </lg>
                <lg type="stanza" n="5">
                    <l xml:lang="syr">ܛܘܒܝ ܗܘܐ ܕܝܢ </l>
                    <l xml:lang="syr">ܒܝܘܡ̈ܝ ܛ̈ܢܢܐ </l>
                    <l xml:lang="syr">ܕܒܣܝ̈ܦܝܗܘܢ </l>
                    <l xml:lang="syr">ܡܬܒܿܣܡ ܗܘܝܬ</l>
                    <l xml:lang="syr">ܦܝܢܚܣ ܛܢܢܐ ܕܥܼܨ ܗܘܐ ܝܗܒ ܠܝ</l>
                    <l xml:lang="syr">ܒܪܫܐ ܕܢܝܙܟܗ ܒܘܣܡܐ </l>
                    <l xml:lang="syr">ܠܙܡܪܝ ܘܠܟܘܣܒܝ ܐܟܚܕ</l>
                    <l xml:lang="syr">ܒܪܫܐ ܕܪܘܡܚܗ ܐܘܫܛ ܠܝ </l>
                    <l xml:lang="syr">ܠܡܢܘ ܟܝ ܬܪ̈ܝܢ ܬܘܪ̈ܝܢ </l>
                    <l xml:lang="syr">ܕܦܛܡܐ ܡܢ ܡܬܘܡ ܒܪܫܐ ܕܢܝܙܟܐ ܐܬܩܪܒܘ </l>
                    <l xml:lang="syr">ܚܠܦ ܕܝܢ ܟܘܣܒܝ ܒܪܬ ܪ̈ܫܢܐ </l>
                    <l xml:lang="syr">ܠܒܪܬ ܝܘܐܪܫ ܚܼܛܦ ܝܫܘܥ ܡܢ ܐ̈ܝܕܝ</l>

                </lg>
                <lg type="stanza" n="6">
                    <l xml:lang="syr">ܦܝܪܡܗ ܕܐܗܪܘܢ </l>
                    <l xml:lang="syr">ܡܕܚܠ ܗܘܐ ܠܝ</l>
                    <l xml:lang="syr">ܕܩܡ ܒܝܬ ܡ̈ܝܬܐ </l>
                    <l xml:lang="syr">ܠܚ̈ܝܐ ܘܙܟܼܢܝ</l>
                    <l xml:lang="syr">ܨܠܝܒܐ ܬܝܪ ܡܢܗ ܡܕܚܠ ܠܝ</l>
                    <l xml:lang="syr">ܕܨܿܪܝ ܐܢܘܢ ܩܒܪ̈ܐ ܕܫܝܘܠ </l>
                    <l xml:lang="syr">ܙܩܝܦܐ ܕܒܗ ܗܘ ܩܛܠ ܗܘܝܬ</l>
                    <l xml:lang="syr">ܗܫܐ ܒܗ ܗܘ ܐܬܩܛܠܬ </l>
                    <l xml:lang="syr">ܠܘ ܣܿܓܝ ܪܒ ܟܘܐܪܗ</l>
                    <l xml:lang="syr">ܕܐܝܢܐ ܕܚܐܒ ܡܢ ܓܢܒܪܐ ܕܡܙܝܢ</l>
                    <l xml:lang="syr">ܒܝܫ ܠܝ ܟܘܐܪܝ ܡܢ ܫܘܢܩܝ</l>
                    <l xml:lang="syr">ܕܒܓܒܪܐ ܙܩܝܦܐ ܚܒܬ ܥܙܝܙܘܬܝ</l>

                </lg>
                <lg type="stanza" n="7">
                    <l xml:lang="syr">ܪܘܡܚܗ ܕܦܢܚܣ </l>
                    <l xml:lang="syr">ܬܘܒ ܐܕܚܠܬܢܝ</l>
                    <l xml:lang="syr">ܕܒܗܿ ܗܘ ܒܚܪܒܗ </l>
                    <l xml:lang="syr">ܟܠܐ ܡܘܬܢܐ</l>
                    <l xml:lang="syr">ܪܘܡܚܐ ܢܛܪܬܗ ܠܐܝܠܢܐ ܕܚ̈ܝܐ</l>
                    <l xml:lang="syr">ܐܦܨܚܬܢܝ ܐܦ ܐܟܡܪܬܢܝ </l>
                    <l xml:lang="syr">ܕܟܠܬ ܠܐܕܡ ܡܢ ܚ̈ܝܐ </l>
                    <l xml:lang="syr">ܘܟܠܬ ܡܘܬܐ ܡܢ ܥܡܐ </l>
                    <l xml:lang="syr">ܪܘܡܚܐ ܕܝܢ ܕܒܠܥ ܝܫܘܥ</l>
                    <l xml:lang="syr">ܐܢܐ ܚܫܬ ܒܗܿ ܗܼܘ ܒܠܼܥ ܘܐܢܐ ܡܝܠܠ</l>

                    <l>܀܀܀</l>

                    <l xml:lang="syr">ܢܦܩܘ ܡܢܗ ܡ̈ܝܐ ܘܕܡܐ </l>
                    <l xml:lang="syr">ܣܚܼܐ ܐܕܡ ܘܚܝܐ ܘܦܢܼܐ ܠܦܪܕܝܣܐ</l>

                </lg>
                <lg type="stanza" n="8">
                    <l xml:lang="syr">ܗܘܘ ܠܝ ܦܘ̈ܡܐ </l>
                    <l xml:lang="syr">ܙܕܘ̈ܩܝܐ </l>
                    <l xml:lang="syr">ܘܕܪܫܘ ܥܡܗ </l>
                    <l xml:lang="syr">ܐܝܟ ܡܢ ܪܥܝܢܝ</l>
                    <l xml:lang="syr">ܕܠܐ ܠܡ ܐܝܬ ܚܝܬ ܡ̈ܝܬܐ ܠܓܡܪ</l>
                    <l xml:lang="syr">ܬܼܢܐ ܠܗܘܢ ܝܫܘܥ ܦܬܓܡܐ </l>
                    <l xml:lang="syr">ܕܐܢܐ ܒܠܚܘܕ ܪܓܫܬ ܒܗ</l>
                    <l xml:lang="syr">ܡܢ ܣܢܝܐ ܩܼܥܐ ܘܐܥܝܩܢܝ </l>
                    <l xml:lang="syr">ܕܐܢܐ ܐܢܐ ܠܡ ܐܠܗܗ</l>
                    <l xml:lang="syr">ܕܗܿܘ ܐܒܪܗܡ ܘܐܠܗܐ ܠܐ ܗܘܐ ܕܡ̈ܝܬܐ </l>
                    <l xml:lang="syr">ܛܘܒܝ ܗܘܐ ܟܕ ܡ̈ܠܐ ܗ̈ܘܝ</l>
                    <l xml:lang="syr">ܘܠܐ ܕܚܘܝܢܝ ܚܝܬ ܡ̈ܝܬܐ ܒܥܒܿܕܐ </l>

                </lg>
                <lg type="stanza" n="9">
                    <l xml:lang="syr">ܝܫܘܥ ܒܪܢܘܢ </l>
                    <l xml:lang="syr">ܡ̈ܠܟܐ ܬܠܬܝܢ</l>
                    <l xml:lang="syr">ܩܒܪܗܐ ܘܢܩ̈ܥܐ </l>
                    <l xml:lang="syr">ܚܼܪܒ ܘܡܠܐ ܠܝ</l>
                    <l xml:lang="syr">ܐܚܪܒ ܠܐܝܪܝܚܘ ܘܡܠܐ ܠܫܝܘܠ</l>
                    <l xml:lang="syr">ܗܢܐ ܕܝܢ ܝܫܘܥ ܕܐܬܐ </l>
                    <l xml:lang="syr">ܐܚܪܒ ܩܒܪ̈ܐ ܡܢ ܡ̈ܝܬܐ </l>
                    <l xml:lang="syr">ܘܡܠܐ ܟܪ̈ܟܐ ܥ̈ܠܝܐ </l>
                    <l xml:lang="syr">ܠܡܢܐ ܟܝ ܟܕ ܗܐ ܕܡܿܝܢ </l>
                    <l xml:lang="syr">ܒܫܡ̈ܗܝܗܘܢ ܠܐ ܕܡܿܝܢ ܒܣܘܥܪ̈ܢܝܗܘܢ </l>
                    <l xml:lang="syr">ܗܿܘ ܝܗܒ ܠܝ ܦܓܪܗ ܕܥܟܪ</l>
                    <l xml:lang="syr">ܗܢܐ ܕܝܢ ܐܥܕܝ ܦܓܪܗ ܕܠܥܙܪ</l>

                </lg>
                <lg type="stanza" n="10">
                    <l xml:lang="syr">ܡܘܫܐ ܒܥܛܗ </l>
                    <l xml:lang="syr">ܠܗܿܘ ܡܨܪܝܐ </l>
                    <l xml:lang="syr">ܒܡܟܝܟܘܬܗ </l>
                    <l xml:lang="syr">ܚܠܛ ܟܐܢܘܬܗ </l>
                    <l xml:lang="syr">ܡܢ ܐܝܟܐ ܟܝ ܢܡܘܣܐ ܚܕܬܐ ܢܒܼܥ ܠܝ</l>
                    <l xml:lang="syr">ܕܡܚܐ ܠܟ ܠܡ ܥܠ ܦܟܟ </l>
                    <l>܀܀܀</l>
                    <l xml:lang="syr">ܐܗܪܢܐ ܦܟܟ ܐܬܩܢ ܠܗ</l>
                    <l xml:lang="syr">ܘܚܙܝ ܠܡ ܕܠܡܐ ܬܣܢܝܘܗܝ </l>
                    <l xml:lang="syr">ܚܠܦ ܛܢܢܐ ܥܙܝܙܐ </l>
                    <l xml:lang="syr">ܕܒܥܼܛ ܘܩܼܛܠ ܚܢܢܐ ܚܕܬܐ ܕܢܚ ܠܢ </l>
                    <l xml:lang="syr">ܫܡܘܐܝܠ ܠܐܓܓ ܕܦܫܿܚ ܗܘܐ </l>
                    <l xml:lang="syr">ܝܫܘܥ ܕܝܢ ܠܗܿܘ ܕܡܫܪܝ ܐܣܝ ܗܘܐ </l>


                </lg>
                <lg type="stanza" n="11">
                    <l xml:lang="syr">ܡܪܚܡܢܘܬܐ </l>
                    <l xml:lang="syr">ܕܐܝܟ ܙܥܪܬ ܗܘܬ</l>
                    <l xml:lang="syr">ܒܗܿܘ ܙܒܢܐ </l>
                    <l xml:lang="syr">ܗܐ ܣܓܝܬ ܠܗܿ </l>
                    <l xml:lang="syr">ܘܐܝܬ ܬܘܒ ܐܝܟܐ ܕܡܣܢܐ ܣܢܝܐ ܗܘܬ</l>
                    <l xml:lang="syr">ܕܢܥܒܪ ܐܢܫ ܥܠ ܦܘܩܕܢܐ </l>
                    <l xml:lang="syr">ܕܠܐ ܪ̈ܚܡܝܢ ܓܝܪ ܐܬܩܛܠܘ </l>
                    <l xml:lang="syr">ܫܐܘܠ ܘܐܚܒ ܥܠ ܕܨܒܘ </l>
                    <l xml:lang="syr">ܠܡܪܚܡܘ ܥܠ ܒ̈ܝܫܐ </l>
                    <l xml:lang="syr">ܘܠܐ ܐܬܩܛܠܘ ܕܚܝܒܝܢ ܗܘܘ ܦܘܪܥܢܐ </l>
                    <l xml:lang="syr">ܠܙܒܢܝ ܕܝܠܝ ܗܦܟܗ ܝܫܘܥ</l>
                    <l xml:lang="syr">ܕܟܠ ܐܢܫ ܠܡ ܢܚܐ ܘܢܚܘܢ ܩܛܘܠܗ</l>

                </lg>
                <lg type="stanza" n="12">
                    <l xml:lang="syr">ܕܟܝܪ ܗܘ ܫܡܫܘܢ </l>
                    <l xml:lang="syr">ܓܘܪܝܐ ܕܐܪܝܐ</l>
                    <l xml:lang="syr">ܕܬܒܪ ܝܗܒ ܠܝ </l>
                    <l xml:lang="syr">ܥܪ̈ܕܐ ܕܦܠܫܬ </l>
                    <l xml:lang="syr">ܐܦ ܗܿܘ ܪܒܐ ܚܝܠܐ ܐܒܢܝܪ ܒܪ ܢܝܪ</l>
                    <l xml:lang="syr">ܛܒܝܐ ܨܕ ܠܝ ܩܠܝܠܐ </l>
                    <l xml:lang="syr">ܠܥܫܐܝܠ ܒܪ ܨܘܪܝܐ</l>
                    <l xml:lang="syr">ܕܡܚܝܗܝ ܘܫܕܝܗܝ ܥܠ ܐܪܥܐ </l>
                    <l xml:lang="syr">ܐܦ ܒܢܝܐ ܒܗܝܟܠ ܩܘܕܫܐ </l>
                    <l xml:lang="syr">ܩܛܠܗ ܠܝܘܐܒ ܟܐܢܐܝܬ ܐܝܟ ܡܐ ܕܟܬܝܒ </l>
                    <l xml:lang="syr">ܕܚܡܠܬ ܣܝܦܗܿ ܟܐܢܘܬܐ </l>
                    <l xml:lang="syr">ܢܕܘܨܘܢ ܡܟܝܠ ܬܝܒ̈ܐ ܒܛܝܒܘܬܐ </l>

                </lg>
                <lg type="stanza" n="13">
                    <l xml:lang="syr">ܡܫܼܚ ܗܘܐ ܕܘܝܕ </l>
                    <l>܀܀܀</l>
                    <l xml:lang="syr">ܠܐܕܘ̈ܡܝܐ </l>
                    <l xml:lang="syr">ܚܒ̈ܠܝܢ ܚܒ̈ܠܝܢ </l>
                    <l xml:lang="syr">ܘܚܪܒ ܐܢܘܢ </l>
                    <l xml:lang="syr">ܟܡܐ ܟܝ ܪܚܡܢ ܐܢܬ ܐܘ ܒܪ ܕܘܝܕ </l>
                    <l xml:lang="syr">ܕܟܐܢܘܬܗ ܕܕܘܝܕ ܥܦܬ </l>
                    <l xml:lang="syr">ܕܬܪ̈ܝܢ ܚܒ̈ܠܝܢ ܩܛܠ ܗܘܐ </l>
                    <l xml:lang="syr">ܘܡܠܐ ܚܒܠܐ ܡܚܐ ܗܘܐ </l>
                    <l xml:lang="syr">ܒܪ ܕܘܝܕ ܗܐ ܡܠܦ ܠܢ </l>
                    <l xml:lang="syr">ܕܫܒܘܩ ܠܐܚܘܟ ܫܒܥ ܫܒܥ ܠܡ ܥܠ ܫܒܥܝܢ </l>
                    <l xml:lang="syr">ܠܗܠ ܟܐܢܘܬܐ ܕܐܬܡܫܚܬ </l>
                    <l xml:lang="syr">ܗܪܟܐ ܕܝܢ ܒܣܝܡܘܬܐ ܕܠܐ ܡܘܫܚܐ </l>

                </lg>
                <lg type="stanza" n="14">
                    <l xml:lang="syr">ܛܢܢܐ ܘܚܝܠܐ </l>
                    <l xml:lang="syr">ܩܢܐ ܗܘܐ ܕܘܝܕ</l>
                    <l xml:lang="syr">ܠܐܪܝܐ ܘܕܐܒܐ </l>
                    <l xml:lang="syr">ܩܛܠ ܗܘܐ ܐܟܚܕ</l>
                    <l xml:lang="syr">ܫܒܩܗ ܠܐܪܝܐ ܚܣܝܢܐ ܘܪܗܛ ܠܗ </l>
                    <l xml:lang="syr">ܥܠ ܓܢܒܪܐ ܥܙܝܙܐ </l>
                    <l xml:lang="syr">ܒܟܐܦܐ ܒܿܕܪ ܢܗܝܪܗ</l>
                    <l xml:lang="syr">ܘܫܒܩܬܗ ܢܦܫܗ ܘܐܘܦܝ </l>
                    <l xml:lang="syr">ܝܫܘܥ ܕܝܢ ܩܪܐ ܠܡܝܬܐ </l>
                    <l xml:lang="syr">ܥܠܡܝܐ ܥܠܝܡܐ ܐܦ ܡ̈ܝܬܐ ܠܗ ܕܡ̈ܟܐ ܐܢܘܢ </l>
                    <l xml:lang="syr">ܥܠܝܡܐ ܐܚܝ ܘܚܛܦ ܡܢܝ</l>
                    <l xml:lang="syr">ܚܙܝܪ̈ܐ ܫܝ̈ܛܐ ܚܢܩ ܗܘܐ ܠܗ ܒܓܘ ܝܡܐ </l>

                </lg>
                <lg type="stanza" n="15">
                    <l xml:lang="syr">ܩܛܠܘ ܠܘܗܝܐ </l>
                    <l xml:lang="syr">ܡܛܠ ܥܓܠܐ </l>
                    <l xml:lang="syr">ܠܐܒܗܝ̈ܗܘܢ </l>
                    <l xml:lang="syr">ܘܠܐܚܝ̈ܗܘܢ </l>
                    <l xml:lang="syr">ܢܦܬܚ ܒܐܝ̈ܕܘܗܝ ܒܪܬܗ ܢܟܣ ܗܘܐ </l>
                    <l xml:lang="syr">ܡܠܟܐ ܕܡܘܐܒ ܥܠ ܫܘܪܐ </l>
                    <l xml:lang="syr">ܠܒܪܗ ܒܘܟܪܗ ܕܒܚ ܗܘܐ</l>
                    <l xml:lang="syr">ܠܘܩܒܠ ܚܪܒܗ ܐܬܦܨܚܬ </l>
                    <l xml:lang="syr">ܒܝܫܘܥ ܗܘ ܩܗܝܬ ܚܪܒܐ </l>
                    <l xml:lang="syr">ܐܦ ܐܙܕܓܪܬ ܐܫܬܐ ܚܬܗܿ ܕܫܝܘܠ</l>
                    <l xml:lang="syr">ܚܡܬܗ ܕܫܡܥܘܢ ܐܬܚܠܡܬ </l>
                    <l>܀܀܀</l>
                    <l xml:lang="syr">ܠܫܝܘܠ ܕܝܢ ܐܟܪܗ ܛܒܐ ܕܚܘܠܡܢܗܿ</l>

                </lg>
                <lg type="stanza" n="16">
                    <l xml:lang="syr">ܗܢܐ ܝܫܘܥ </l>
                    <l xml:lang="syr">ܟܕ ܒܪ ܟܐܢܐ ܗܘ </l>
                    <l xml:lang="syr">ܟܠ ܛܝܒܘܬܐ </l>
                    <l xml:lang="syr">ܡܬܟܪܙܐ ܒܗ</l>
                    <l xml:lang="syr">ܠܝ ܕܝܢ ܗܼܝ ܛܝܒܘܬܗ ܫܘܢܩܐ ܝܗ</l>
                    <l xml:lang="syr">ܚܣܡܐ ܗܘ ܥܠܬ ܒܘܣܡܢ </l>
                    <l xml:lang="syr">ܕܚܣܡܐ ܓܝܪ ܡܢ ܠܘܩܕܡ</l>
                    <l xml:lang="syr">ܡܼܙܓ ܗܘܐ ܠܝ ܕܡܐ ܫܪܘܝܐ </l>
                    <l xml:lang="syr">ܡܢ ܚܒܬ ܠܗ ܠܒܪ ܡܪܝܡ</l>
                    <l xml:lang="syr">ܕܐܬܐ ܦܩܕ ܕܠܐ ܠܡ ܬܪܓܙ ܥܠ ܐܚܘܟ</l>
                    <l xml:lang="syr">ܫܩܼܠ ܚܪܒܐ ܡܢ ܒܝܬ ܐܚ̈ܐ </l>
                    <l xml:lang="syr">ܕܒܚܪܒܗ ܕܩܐܝܢ ܒܣܡܬ ܕܫܪܘܬܝܢ</l>

                </lg>
                <lg type="stanza" n="17">
                    <l xml:lang="syr">ܟܟܪܝܬܐ </l>
                    <l xml:lang="syr">ܒܓܘ ܬܓܪܘܡܬܐ </l>
                    <l xml:lang="syr">ܐܫܟܚ ܫܡܫܘܢ </l>
                    <l xml:lang="syr">ܠܡܐ ܟܝ ܪܙܐ ܗܘ </l>
                    <l xml:lang="syr">ܗܢܐ ܝܫܘܥ ܐܣܝܓ ܠܢ ܪ̈ܙܐ </l>
                    <l xml:lang="syr">ܒܝܬ ܓ̈ܠܠܐ ܕܐܪ̈ܙܘܗܝ ܢܦܠܬ </l>
                    <l xml:lang="syr">ܕܐܡܬܠ ܠܢ ܚܝܬ ܡ̈ܝܬܐ </l>
                    <l xml:lang="syr">ܒܟܠ ܪ̈ܙܝܢ ܘܒܟܠ ܛܘ̈ܦܣܝܢ </l>
                    <l xml:lang="syr">ܡܢ ܐܟܠܐ ܐܘܠܟܐ ܢܦܼܩ ܗܘܐ </l>
                    <l xml:lang="syr">ܐܡܬܠ ܫܡܫܘܢ ܠܝ ܕܝܢ ܗܦܟܐܝܬ ܓܕܫܬ </l>
                    <l xml:lang="syr">ܕܐܟܠܐ ܢܦܼܩ ܠܝ ܡܢ ܐܘܟܠܐ </l>
                    <l xml:lang="syr">ܕܡܢ ܐܕܡ ܗܐ ܒܪ ܕܐܡ ܕܐܣܝܦܢܝ</l>

                </lg>
                <lg type="stanza" n="18">
                    <l xml:lang="syr">ܘܐܦ ܙܕܝ̈ܩܐ </l>
                    <l xml:lang="syr">ܐܣܓܝܘ ܬܒܪܘܢܝ </l>
                    <l xml:lang="syr">ܕܚܝܬ ܡܗܝܬܐ </l>
                    <l xml:lang="syr">ܒܗܘܢ ܐܬܟܪܙܬ</l>
                    <l xml:lang="syr">ܡܙܓܘ ܕܝܢ ܒܐ̈ܒܠܝ ܒܘܝܐܐ ܪܒܐ </l>
                    <l xml:lang="syr">ܒܨܠܘܬ ܐܣܐ ܘܚܙܩܝܐ </l>
                    <l xml:lang="syr">ܒܩ̈ܛܝܠܐ ܡܫܬܪܐ ܗܘܝܬ </l>
                    <l>܀܀܀</l>
                    <l xml:lang="syr">ܘܐܦ ܒܫ̈ܠܕܐ ܡܚܫܡ ܗܘܝܬ </l>
                    <l xml:lang="syr">ܐܠܝܐ ܢܒ̈ܝܝ ܒܥܠܐ </l>
                    <l xml:lang="syr">ܢܟܣ ܝܗܒ ܠܝ ܒܠܚܡܐ ܕܐܝܙܒܠ ܐܬܦܛܡܘ</l>
                    <l xml:lang="syr">ܟܐ̈ܢܐ ܐܠܨܘܢܝ ܕܐܬܝܥܢ </l>
                    <l xml:lang="syr">ܝܫܘܥ ܕܝܢ ܐܠܨܢܝ ܕܐܬܝܒ ܠܟ ܕܐܟܠܬ</l>

                </lg>
                <lg type="stanza" n="19">
                    <l xml:lang="syr">ܩܢܛܬ ܡܢܗ </l>
                    <l xml:lang="syr">ܕܕܡܐ ܪܣܝܣܐ </l>
                    <l xml:lang="syr">ܕܪܣ ܗܘܐ ܡܘܫܐ </l>
                    <l xml:lang="syr">ܥܠ ܟܠ ܬܪ̈ܥܝܢ</l>
                    <l xml:lang="syr">ܕܟܕ ܗܼܘ ܩܛܝܠܐ ܗܘ ܠܚ̈ܝܐ ܢܿܛܪ</l>
                    <l xml:lang="syr">ܡܢ ܕܡܐ ܡܢ ܡܬܘܡ ܠܐ ܕܚܠܬ ܐܠܐ ܡܢ ܕܡܐ ܕܥܠ ܬܪ̈ܥܐ </l>
                    <l xml:lang="syr">ܘܡܢ ܗܢܐ ܬܘܒ ܕܥܠ ܩܝܣܐ ܕܡܐ ܕܩ̈ܛܝܠܐ ܒܘܣܡܐ ܗܘ</l>
                    <l xml:lang="syr">ܘܐܝܟ ܪܝܚ ܒܣܝܡܐ ܗܘ ܕܡܗ ܕܝܫܘܥ ܠܝ ܣܘܪܕܐ ܗܘ</l>
                    <l xml:lang="syr">ܕܡܐ ܕܐܙܠܬ ܕܐܪܝܚ ܒܕܡܗ </l>
                    <l xml:lang="syr">ܡܣܪܕ ܠܝ ܪܝܚܐ ܕܚ̈ܝܐ ܕܟܣܐ ܒܗ</l>

                </lg>
                <lg type="stanza" n="20">
                    <l xml:lang="syr">ܟܗ̈ܢܐ ܘܟܘܡܪ̈ܐ </l>
                    <l xml:lang="syr">ܡ̈ܫܝܚܐ ܘܡ̈ܠܟܐ </l>
                    <l xml:lang="syr">ܕܚܘܝܘ ܛ̈ܘܦܣܐ </l>
                    <l xml:lang="syr">ܕܚܝܬ ܡܝ̈ܬܐ </l>
                    <l xml:lang="syr">ܠܐ ܗܘܐ ܒܨܠܝܒ̈ܝܗܘܢ ܐܬܢܨܚܘ</l>
                    <l xml:lang="syr">ܟ̈ܠܝܠܐ ܘܬ̈ܓܐ ܣܝܡܝܢ ܗܘܘ </l>
                    <l xml:lang="syr">ܘܟܕ ܢܿܦܠܬ ܒܐܝܓܘ̈ܢܝܗܘܢ</l>
                    <l xml:lang="syr">ܒܿܠܥ ܗܘܝܬ ܐܦ ܡܚܐ ܗܘܝܬ </l>
                    <l xml:lang="syr">ܗܢܐ ܕܝܢ ܒܪ ܢܓܪܐ </l>
                    <l xml:lang="syr">ܒܟܠܝܠ ܟܘܒܗܘܗܝ ܫܿܦܠ ܘܫܕܗܿ ܠܚܬܝܪܘܬܝ</l>
                    <l xml:lang="syr">ܒܫܝܛܘܬܐ ܘܒܡܝܬܘܬܐ </l>
                    <l xml:lang="syr">ܚܙܬܗ ܫܝܘܠ ܐܦ ܐܬܪܗܒܬ ܡܢ ܩܘܕܡܘܗܝ</l>

                </lg>
                <lg type="stanza" n="21">
                    <l xml:lang="syr">ܠܡܘܫܐ ܚܙܝܗܝ </l>
                    <l xml:lang="syr">ܝܡܐ ܘܥܪܩ </l>
                    <l xml:lang="syr">ܕܚܠ ܡܢ ܚܘܛܪܗ </l>
                    <l xml:lang="syr">ܐܦ ܡܢ ܫܘܒܚܗ</l>
                    <l xml:lang="syr">ܙܝܘܗ ܘܚܘܛܪܗ ܘܫܘܠܛܢܗ ܚܙܝܬ</l>
                    <l>܀܀܀</l>
                    <l xml:lang="syr">ܐܦ ܗܿܝ ܟܐܦܐ ܕܐܬܬܪܥܬ ܫܝܘܠ ܕܝܢ ܕܐܨܛܿܪܝܘ ܩܒܪ̈ܝܗܿ</l>
                    <l xml:lang="syr">ܡܢܐ ܚܙܬ ܒܗ ܒܝܫܘܥ </l>
                    <l xml:lang="syr">ܚܠܦ ܙܝܘܐ ܓܘܢܐ ܕܡܝ̈ܬܐ </l>
                    <l xml:lang="syr">ܠܒܫ ܘܐܙܝܥܗܿ ܘܐܢ ܓܘܢܐ ܕܩܛܠܗ ܩܛܠܗܿ</l>
                    <l xml:lang="syr">ܐܝܟܢ ܡܨܝܐ ܕܬܣܝܒܪ</l>
                    <l xml:lang="syr">ܡܐ ܕܐܿܬܐ ܕܢܩܝܡ ܡܝ̈ܬܐ ܒܬܫܒܘܚܬܗ</l>

                    <l xml:lang="syr">[ܫܠܡ]</l>

                </lg>
            </div>
        </body>
    </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="en">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8739">Hymn 2 on
                    Nisibis</title>
                <title xml:lang="en" level="s" ref="http://syriaca.org/work/8737">Hymns on Nisibis -
                    <foreign xml:lang="syr">ܦܢܩܝܬܐ ܕܡܕܪ̈ܫܐ ܕܢܨܝܒܝܢ ܕܣܝܡܝܢ ܠܛܘܒܢܐ ܡܪܝ ܐܦܪܝܡ
                    </foreign></title>
                <title level="s">The Oxford-BYU Syriac Corpus</title>
                <author ref="http://syriaca.org/person/13">Ephrem the Syrian</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref="http://syriaca.org/person.xml#ebeck">Edmund Beck</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/260</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <analytic>
                        <editor>Edmund Beck</editor>
                        <title level="a">Des Heiligen Ephraem der Syrers Carmina Nisibena</title>
                        <idno type="URI">http://syriaca.org/bibl/####</idno>
                    </analytic>
                    <monogr>
                        <title level="m">Corpus Scriptorum Christianorum Orientalium</title>
                        <imprint>
                            <pubPlace>Louvain</pubPlace>
                            <publisher>Secrétariat du CorpusSCO</publisher>
                            <date when="1961">1961</date>
<biblScope type="vol">218</biblScope>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2018-02-21" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title" n="2">
                <ab xml:lang="en">Hymn II</ab>
            </div>
            <div type="body">
                <lg type="superscript">
                    <l xml:lang="syr">ܥܠ ܦܘܪܩܢܐ ܕܡܕܝܢܬܐ </l>
                    <l xml:lang="syr">ܒܪ ܩܠܗ ܕܒܿܝܐܘ ܒܡܘܠܟܢܐ </l>
                </lg>
                <lg type="stanza" n="1">
                    <l xml:lang="syr">ܐܬܦܬܚܘ ܒܗܢ ܝܘܡܐ   ܦܘܡ̈ܐ ܠܡܘܕܝܘ</l>
                    <l xml:lang="syr">ܦܬܚ̈ܐ ܕܬܘܪ̈ܥܬܐ   ܠܦܘܡ̈ܐ ܕܒ̈ܢܝ ܦܬܚܘ</l>
                    <l xml:lang="syr">ܐܘܕܝܘ ܠܚܢܢܐ   ܕܦܪܩܗܿ ܠܐܢܫܘܬܢ</l>
                    <l xml:lang="syr">ܘܠܐ ܚܪ ܒܗܿܘ ܥܕܢ   ܕܢܦܪܥܢ</l>
                    <l xml:lang="syr">ܚܘܒ̈ܠܐ ܕܐܪܡܝܢ ܗܘܘ ܠܢ   ܕܐܬܥܝܪܘ ܕܢܫܒܘܢܢ</l>
                    <l xml:lang="syr">ܛܥܡܘܗܿ ܒܦܘܪܩܢܢ   ܥܠܡ̈ܐ ܠܛܝܒܘܬܟ</l>
                </lg>
                
                <lg type="refrain">
                    <l xml:lang="syr">ܥܘܢܝܬܐ : ܡܢ ܟܠ ܕܦܘܡܐ ܠܗ ܫܘܒܚܐ ܠܛܝܒܘܬܟ</l>
                    
                    
                </lg>
                <lg type="stanza" n="2">
                    <l xml:lang="syr">ܦܪܩܢ ܕܠܐ ܫܘܪܐ   ܘܐܠܦ ܕܫܘܪܢ ܗܘ</l>
                    <l xml:lang="syr">ܦܪܩܢ ܕܠܐ ܡܠܟܐ   ܘܐܘܕܥ ܕܡܠܟܢ ܗܘ</l>
                    <l xml:lang="syr">ܦܪܩܢ ܒܟܠ ܡܢ ܟܠ   ܘܚܿܘܝ ܕܗܘܝܘ ܟܠ</l>
                    <l xml:lang="syr">ܦܪܩܢ ܒܛܝܒܘܬܗ   ܘܬܘܒ ܓܠܐ</l>
                    <l xml:lang="syr">ܕܡܓܢ ܚܢ ܘܐܚܝ   ܡܢ ܟܠ ܕܡܫܬܒܗܪ</l>
                    <l xml:lang="syr">ܫܩܠܗ ܠܫܘܒܗܪܐ   ܘܝܗܒܗ ܠܛܝܒܘܬܗ</l>
                    
                </lg>
                <lg type="stanza" n="3">
                    <l xml:lang="syr">ܪܥܡܐ ܕܟܠ ܦܘܡ̈ܝܢ   ܙܥܘܪ ܗܘ ܠܬܘܕܝܬܟ</l>
                    <l xml:lang="syr">ܕܒܫܥܬܐ ܕܛܦܛܦ   ܢܘܗܪܢ ܘܗܐ ܕܢܕܥܟ</l>
                    <l xml:lang="syr">ܒܕܟܠ ܦܫܝܩ ܗܘ ܠܟ   ܡܢ ܫܠܝ ܢܒܗ ܘܐܙܠܓ</l>
                    <l xml:lang="syr">ܡܢܘ ܚܼܙܐ ܬܪ̈ܬܝܢ   ܬܕܡܪ̈ܢ</l>
                    <l xml:lang="syr">ܕܥܡܗ ܕܦܣܩ ܣܒܪܐ   ܬܟܒ ܗܘܐ ܘܣܓܼܝ ܣܒܪܐ</l>
                    <l xml:lang="syr">ܫܥܬܐ ܕܝ̈ܠܠܬܐ   ܗܦܟܬ ܠܣܒܪܬܐ </l>
                    
                </lg>
                <lg type="stanza" n="4">
                    <l xml:lang="syr">ܝܘܡܐ ܗܘ ܕܥܕܥܕܐ   ܕܒܗ ܗܘ ܬܠܝܢ ܥܐ̈ܕܐ </l>
                    <l xml:lang="syr">ܕܐܠܘ ܫܒܢ ܪܘܓܙܐ   ܗܐ ܒܼܛܠܘ ܐܦ ܥܕܥܐ̈ܕܝܢ</l>
                    <l>LINES MISSING</l>
                    <l xml:lang="syr">ܗܢܐ ܝܘܡܐ ܒܪܝܟܐ   ܛܥܝܢ ܠܟܠ</l>
                    <l xml:lang="syr">ܒܗ ܗܘ ܬܠܐ ܟܪܟܐ   ܒܟܪܟܐ ܬܠܐ ܥܡܐ </l>
                    <l xml:lang="syr">ܒܥܡܐ ܬܠܐ ܫܝܢܐ   ܒܫܝܢܐ ܬܠܐ ܟܘܠܐ</l>
                    
                </lg>
                <lg type="stanza" n="5">
                    <l xml:lang="syr">ܡܢܗܝܢ ܕܬܘܪ̈ܥܬܐ   ܐܣܓܝܬ ܢܨ̇ܚܢܐ </l>
                    <l xml:lang="syr">ܫܘܒܚܐ ܠܬܠܝܬܝܐ   ܣܼܠܩ ܡܢ ܬܠܬ ܬܘܪ̈ܥܢ</l>
                    <l xml:lang="syr">ܕܢܚܼܬ ܘܣܓ ܐ̈ܢܝܢ   ܒܪ̈ܚܡܐ ܕܟܠܘ ܪܘܓܙܐ</l>
                    <l xml:lang="syr">ܡܚܐ ܗܘܐ ܠܕܠܐ ܐܝܠܦ   ܕܢܠܦܢ</l>
                    <l xml:lang="syr">ܐܠܦ ܠܓܘ̈ܝܐ   ܕܟܐܢܐ ܗܘ ܬܼܪܥ ܐܢܝܢ</l>
                    <l xml:lang="syr">ܐܠܦ ܠܒܪ̈ܝܐ   ܕܛܒܐ ܗܘ ܣܓ ܐܢܝܢ</l>
                    
                </lg>
                <lg type="stanza" n="6">
                    <l xml:lang="syr">ܡܼܠܠܘ ܘܗܒܘ ܫܒܘܚܐ   ܦܪ̈ܝܩܝ ܒܗܢ ܝܘܡܐ </l>
                    <l xml:lang="syr">ܣ̈ܒܐ ܘܓܕ̈ܘܕܐ   ܥܠܝܡ̈ܐ ܘܥܠܝܡ̈ܬܐ </l>
                    <l xml:lang="syr">ܫܒܪ̈ܐ ܘܬܡ̈ܝܡܐ   ܘܥܕܬܐ ܐܡܐ ܕܟܪܟܐ </l>
                    <l xml:lang="syr">ܣ̈ܒܐ ܓܝܪ ܡܢ ܫܒܝܐ   ܐܬܚܣܟܘ</l>
                    <l xml:lang="syr">ܥܠܝܡ̈ܐ ܡܢ ܫܘܢܕܐ   ܘܥܘ̈ܠܐ ܡܢ ܫܘܩܦܐ</l>
                    <l xml:lang="syr">ܢܫ̈ܐ ܡܢ ܦܘܪܣܝܐ   ܘܥܕܬܐ ܡܢ ܒܘܙܚܐ </l>
                    
                </lg>
                <lg type="stanza" n="7">
                    <l xml:lang="syr">ܐܬܐ ܠܢ ܒܩܫ̈ܝܬܐ   ܕܚܠܢܢ ܡܠܐ ܥܝ̈ܢܐ </l>
                    <l xml:lang="syr">ܘܐܬܐ ܒܢܝܚ̈ܬܐ   ܫܦܪܢܢ ܡܠܐ ܫܥܐ </l>
                    <l xml:lang="syr">ܐܗܡܝ ܘܦܫ ܩܠܝܠ   ܛܥܝܢܢ ܕܠܐ ܣܟܐ </l>
                    <l xml:lang="syr">ܐܝܟ ܚܝܘܬܐ ܕܫܢܐ   ܕܝܠܦܐ </l>
                    <l xml:lang="syr">ܒܫܕܠܐ ܘܕܘܚܠܐ   ܘܐܢܗܘ ܕܐܗܡܝܘ ܡܢܗܿ</l>
                    <l xml:lang="syr">ܡܪܕܬ ܛܥܬ ܘܗܘܬ   ܣܪܘܚܬܐ ܒܫܝܢܐ </l>
                    
                </lg>
                <lg type="stanza" n="8">
                    <l xml:lang="syr">ܦܪܥܢ ܘܠܐ ܕܚܠܢܢ   ܦܪܩܢ ܘܠܐ ܒܗܬܢܢ</l>
                    <l xml:lang="syr">ܚܨܢ ܣܓܝܘ ܢܕܪ̈ܐ   ܪܦܝ ܣܓܝܘ ܚܘ̈ܒܐ </l>
                    <l xml:lang="syr">ܕܐܠܨܼܢ ܗܘܬ ܬܢܘܝ   ܕܐܪܘܚ ܗܼܘܬ ܛܘܥܝܝ</l>
                    <l xml:lang="syr">ܐܬܪܡܝ ܟܕ ܝܕܥ ܠܢ   ܕܢܫܪܢ</l>
                    <l xml:lang="syr">ܒܪܡܫܐ ܐܩܝܡܢ ܚܢܢ ܠܗ   ܒܨܦܪܐ ܗܦܟܢ ܚܢܢ ܒܗ</l>
                    <l xml:lang="syr">ܩܛܝܪܐ ܥܒܼܪ ܡܢܢ   ܫܪܪܐ ܥܼܒܪ ܡܢܢ</l>
                    
                </lg>
                <lg type="stanza" n="9">
                    <l xml:lang="syr">ܪܒܨܢ ܒܬܘܪ̈ܥܬܐ   ܕܢܦܪܘܥ ܠܚܘܒ̈ܬܢ</l>
                    <l xml:lang="syr">ܬ̈ܠܠܐ ܙܩܼܦ ܕܒܗܘܢ   ܢܡܟܟ ܠܫܘܒܗܪܢ</l>
                    <l xml:lang="syr">ܝܡ̈ܡܐ ܬܼܪܥ ܕܒܗܘܢ   ܢܫܝܓܗ ܠܦܘܠܦܠܢ</l>
                    <l xml:lang="syr">ܚܒܫܢ ܕܢܬܟܢܫ   ܒܗܝܟܠܗ</l>
                    <l xml:lang="syr">ܚܒܫܢ ܕܥܟܢܢ ܠܢ   ܦܬܼܚ ܠܢ ܦܗܿܝܢ ܚܢܢ ܠܢ</l>
                    <l xml:lang="syr">ܠܥܡܪܐ ܕܡܝܢ ܚܢܢ ܠܢ   ܕܣܿܠܩ ܒܟܘܠ ܓܘ̈ܢܝܢ</l>
                    
                </lg>
                <lg type="stanza" n="10">
                    <l xml:lang="syr">ܢܿܕܥ ܕܛܘܒ̈ܢܐ   ܒ̈ܢܝ ܢܝ̈ܢܘܐ ܟܕ ܬܒܘ</l>
                    <l xml:lang="syr">ܠܐ ܗܘܐ ܒܬ̈ܠܠܐ ܬܒܘ   ܘܐܦ ܠܐ ܒܝܕ ܝܡܡ̈ܐ</l>
                    <l xml:lang="syr">ܠܐ ܗܘܐ ܒܬܘܪܥܬܐ   ܐܦ ܠܐ ܒܩ̈ܫܬܬܐ</l>
                    <l xml:lang="syr">ܠܐ ܗܘܐ ܡܢ ܩܠ ܝܬܪܐ   ܕܚܠܘ ܘܬܒܘ</l>
                    <l xml:lang="syr">ܩܠܐ ܫܡܼܥܘ ܫܝܛܐ   ܐܨܝܡܘ ܠܥܘ̈ܠܝܗܘܢ </l>
                    <l xml:lang="syr">ܢܿܟܦܘ ܥܠܝܡ̈ܝܗܘܢ   ܡܿܟܟܘ ܠܡ̈ܠܟܝܗܘܢ</l>
                    
                </lg>
                <lg type="stanza" n="11">
                    <l xml:lang="syr">ܡܚܝܬܢ ܘܙܕܩܢܢ   ܕܠܐ ܗܘܐ ܥܪܝܨܐܝܬ</l>
                    <l xml:lang="syr">ܦܪܩܬܢ ܘܐܘܕܝܢ ܚܢܢ   ܕܠܐ ܚܘܐ ܕܫܿܘܝܢ ܗܘܝܢ </l>
                    <l xml:lang="syr">ܚܢܬܢ ܘܠܘ ܕܛܥܝܬ   ܘܣܒܪܬ ܕܬܒܢ ܚܢܢ ܠܢ</l>
                    <l xml:lang="syr">ܓܠܐ ܗܘ ܠܟ ܕܡܐ ܕܚܢܬܢ   ܛܥܝܢ ܠܢ </l>
                    <l xml:lang="syr">ܝܕܥܬ ܕܚܼܛܝܢܢ   ܘܝܕܥܬ ܕܚܛܿܝܝܢ ܚܢܢ</l>
                    <l xml:lang="syr">ܒܥܘܠܐ ܕܗܘܼܐ ܘܗܿܘܐ   ܡܦܣ ܗܘܝܬ ܟܕ ܚܢܬܢ</l>
                    
                </lg>
                <lg type="stanza" n="12">
                    <l xml:lang="syr">ܦܚܿܡ ܬܝܒܘܬܢ   ܕܬܥܠܘܒ ܠܚܘܒ̈ܬܢ</l>
                    <l xml:lang="syr">ܐܦ ܠܐ ܒܫܘܝܘܬܐ   ܪܝܫ ܒܪܝܫ ܣܠܩ ܟܝܠܐ </l>
                    <l xml:lang="syr">ܕܐܣܓܝ ܢܼܛܠ ܥܘܠܢ   ܘܙܠܬ ܬܝܒܘܬܢ</l>
                    <l xml:lang="syr">ܦܩܕ ܗܘܐ ܕܢܙܕܒܢ   ܒܚܘܒܬܢ</l>
                    <l xml:lang="syr">ܣܢܓܪܢ ܗܼܘܐ ܚܢܢܗ  ܩܪܢܐ ܘܪܒܝܬܐ </l>
                    <l xml:lang="syr">ܦܪܥܢ ܚܢܢ ܫܡܘܢܐ   ܕܐܘܛܬ ܬܝܒܘܬܢ</l>
                    
                </lg>
                <lg type="stanza" n="13">
                    <l>Stanza Missing</l>
                
                </lg>
                <lg type="stanza" n="14">
                    <l xml:lang="syr">ܪܒܘ ܚ̈ܘܒܢ ܕܫܒܼܩ   ܪܒܘ ܕܠܫ̈ܢܝܢ </l>
                    <l xml:lang="syr">ܠܐ ܡܫܟܚܝܢ ܡܘܦܝܢ   ܠܘܩܒܠ ܛܝܒܘܬܗ</l>
                    <l xml:lang="syr">ܫܒܩ ܠܢ ܘܠܐ ܫܒܩܢܢ   ܦܪܥܢܝܗܝ ܗܦܟܐܝܬ </l>
                    <l xml:lang="syr">ܥܘܠܐ ܕܚܛܐ ܟܬܒܢܝܗܝ   ܡܢܕܪܝܫ</l>
                    <l xml:lang="syr">ܫܒܘܩ ܡܪܝ ܓܿܥܝܢܢ ܚܢܢ   ܬܒܼܥ ܡܪܝ ܡܨܿܠܝܢ ܚܢܢ</l>
                    <l xml:lang="syr">ܫܒܘܩ ܠܡ ܕܐܣܟܠܢ ܚܢܢ   ܬܒܼܥ ܠܡ ܕܡܣܟܠ ܒܢ</l>
                    
                </lg>
                <lg type="stanza" n="15">
                    <l xml:lang="syr">ܐܦ ܠܐ ܐܝܟ ܒܪ̈ܝܐ   ܥܡܠܢ ܚܢܢ ܚܠܦ ܢܦܫܢ </l>
                    <l xml:lang="syr">ܗܼܢܘܢ ܐܪܝܡܘ ܬ̈ܠܠܐ ܚܢܢ   ܕܝܢ ܦܐ ܠܐ ܩ̈ܠܐ </l>
                    <l xml:lang="syr">ܗܢܘܢ ܫܪܘ ܫܘܪܐ   ܚܢܢ ܕܝܢ ܐܦ ܠܐ ܩܛܪ̈ܐ </l>
                    <l xml:lang="syr">ܕܠܝ̈ܠܐ ܕܒܓܘ ܠܒܢ   ܫܪܝܢ ܗܘܝܢ </l>
                    <l xml:lang="syr">ܛܠܼܡ ܗܘܐ ܠܟܫܝܪ̈ܐ   ܡܛܠ ܚ̈ܒܢܢܐ </l>
                    <l xml:lang="syr">ܥܡܠܐ ܛܠܼܡ ܕܠܒܪ   ܟܕ ܗܼܘ ܛܠܝܡ ܡܢ ܓܘ </l>
                    
                </lg>
                <lg type="stanza" n="16">
                    <l xml:lang="syr">ܐܪܦܝ ܠܡܗܠܠܐ   ܘܡܚܐ ܠܫ̈ܬܝܩܐ </l>
                    <l xml:lang="syr">ܫܘܪܐ ܡܬܢܓܕ ܗܘܐ   ܘܥܡܐ ܡܬܚܿܟܡ ܗܘܐ </l>
                    <l xml:lang="syr">ܚܣ ܠܗ ܥܠ ܚܫܘ̈ܫܐ   ܡܚܐ ܗܘܐ ܠܕܠܐ ܚܐܫ</l>
                    <l xml:lang="syr">ܚܠܦ ܓܝܪ ܢܦܫ̈ܬܐ   ܕܪܓܫܢ</l>
                    <l xml:lang="syr">ܠܟܐܦܐ ܕܠܐ ܪܓܫܬܐ   ܡܚܐ ܗܘܐ ܕܠܢ ܢܪܕܐ </l>
                    <l xml:lang="syr">ܒܚܘܒܗ ܫܒܩ ܓܘܫܡܢ   ܘܪܗܛ ܡܚܐ ܫܘܪܢ</l>
                    
                </lg>
                <lg type="stanza" n="17">
                    <l xml:lang="syr">ܡܼܢܘ ܚܼܙܐ ܕܗܘܬ   ܬܘܪܥܬܐ ܐܝܟ ܡܚܙܝܬܐ </l>
                    <l xml:lang="syr">ܚܪܘ ܒܗܿ ܬܪ̈ܝܢ ܓܒ̈ܝܢ   ܫܡܫܬ ܠܒܪ ܘܠܓܘ</l>
                    <l xml:lang="syr">ܚܙܘ ܒܗܿ ܐܝܟ ܕܒܥܝ̈ܢܐ   ܠܚܝܠܐ ܕܬܒܼܪ ܘܥܼܨܒ</l>
                    <l xml:lang="syr">ܚܙܐܘܗܝ ܕܬܪܥ ܗܘܐ   ܘܬܘܒ ܣܓ</l>
                    <l xml:lang="syr">ܒܪ̈ܝܐ ܚܙܘ ܬܘܩܦܗ   ܐܫܩܠܘ ܘܠܐ ܪܡܿܫܘ</l>
                    <l xml:lang="syr">ܓܘ̈ܝܐ ܚܙܘ ܥܕܪܗ   ܐܘܕܝܘ ܘܠܐ ܐܘܦܝܘ</l>
                    
                </lg>
                <lg type="stanza" n="18">
                    <l xml:lang="syr">ܝܘܡܐ ܕܦܘܪܩܢܟܝ   ܢܥܝܪܗ ܠܛܘܒܥܟܝ</l>
                    <l xml:lang="syr">ܟܕ ܐܬܬܪܥ ܫܘܪܐ   ܘܟܕ ܬܟܒܝܢ ܦܝ̈ܠܐ </l>
                    <l xml:lang="syr">ܟܕ ܡܛܪ̈ܝܢ ܓܐܪ̈ܐ   ܘܟܕ ܡܚܨܦܝܢ ܓܒܪ̈ܐ </l>
                    <l xml:lang="syr">ܚܙܬܐ ܠܫܡ̈ܝܢܐ   ܗܘܼܬ ܗܘܬ</l>
                    <l xml:lang="syr">ܥܘܠܐ ܐܩܪܒ ܬܡܢ   ܚܢܢܐ ܢܼܨܚ ܬܡܢ</l>
                    <l xml:lang="syr">ܪ̈ܚܡܐ ܙܟܘ ܡܢ ܬܚܬ   ܥܝܪ̈ܐ ܩܥܘ ܡܢ ܠܥܠ</l>
                    
                </lg>
                <lg type="stanza" n="19">
                    <l xml:lang="syr">ܘܠܐܝ ܒܥܠܕܪܟܝ   ܕܢܿܟܐ ܒܨ̈ܢܥܬܗ</l>
                    <l xml:lang="syr">ܠܫܘܪܐ ܕܚܕܪ ܠܟܝ   ܓܘܣܐ ܕܥܡܘܪ̈ܝܟܝ</l>
                    <l xml:lang="syr">ܘܠܐܝ ܘܠܐ ܐܫܟܚ   ܘܡܛܠ ܕܠܐ ܢܣܼܒܪ</l>
                    <l xml:lang="syr">ܕܐܠܘ ܬܼܪܥ ܐܦ ܥܠ   ܘܠܢ ܫܼܒܐ </l>
                    <l xml:lang="syr">ܬܪܥܗ ܘܠܐ ܒܚܕܐ   ܘܒܗܬ ܘܠܐ ܟܕܘ </l>
                    <l xml:lang="syr">ܥܕܡܐ ܬܠܬ ܙܒܗܢܝܢ   ܕܢܒܗܬ ܬܠܬ ܒܬܠܬ</l>
                    
                </lg>
                <lg type="stanza" n="20">
                    <l xml:lang="syr">ܢܣܓܐ ܐܦ ܠܝ ܒܓܘܟܝ   ܛܘܒܐ ܒܛܝܒܘܬܐ</l>
                    <l xml:lang="syr">ܕܣܓܝܘ ܒܟܝ ܚܘ̈ܒܝ   ܢܣܓܘܢ ܒܟܝ ܦܐܪ̈ܝ</l>
                    <l xml:lang="syr">ܘܕܒܟܝ ܚܛܬ ܛܠܝܘܬܝ   ܒܟܝ ܬܬܚܢܢ ܣܝܒܘܬܝ</l>
                    <l xml:lang="syr">ܒܦܘܡܐ ܕܒ̈ܢܝܟܝ ܒܥܝ   ܥܠ ܒܪܟܝ</l>
                    <l xml:lang="syr">ܕܚܛܝܬ ܠܒܪ ܡܢ ܚܝܠܝ   ܘܬܒܬ ܒܨܝܪ ܡܢ ܚܝܠܝ</l>
                    <l xml:lang="syr">ܒܕܪܬ ܕܠܐ ܟܝܠܐ   ܘܟܢܫܬ ܒܨܝܪ ܟܝܠܐ </l>
                </lg>
            </div>
        </body>
    </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8893">Discourse 17</title>
                <title xml:lang="en" level="s" ref="http://syriaca.org/work/8876">Ascetic
                    Discourses, Part 1</title>
                <title level="s">Digital Syriac Corpus</title>
                <author ref="http://syriaca.org/person/550">Isaac of Nineveh</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">Paulus Bedjan</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"/>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/408</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac
                            base text is in the public domain. The TEI XML edition is copyrighted by
                            James E. Walters and is released under a Creative Commons Attribution
                            4.0 International Public License (CC BY 4.0).</note></ab>
                    <ab><note>The HTML page is copyrighted by Vanderbilt University and released
                            under a under a Creative Commons Attribution 4.0 International Public
                            License (CC-BY 4.0, https://creativecommons.org/licenses/by/4.0/).
                            Attribution for reuse should follow the suggested citation and also
                            credit the copyright holder of the TEI XML edition.</note></ab>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
                        <editor>
                            <forename>Paulus</forename>
                            <surname>Bedjan</surname>
                        </editor>
                        <title level="m">Mar Isaacus Ninivita. De perfectione religiosa.</title>
                        <idno type="URI"/>
                        <idno type="zotero">1102</idno>
                        <imprint>
                            <pubPlace>Paris/Leipzig</pubPlace>
                            <publisher>Otto Harrassowitz</publisher>
                            <date>1909</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young
                    University, Vanderbilt University, and the Center of Digital Humanities Research
                    (CoDHR) at Texas A&amp;M University. </p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc status="UncorrectedTranscription">
            <change when="2019-03-05" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>
            <div type="rubric" xml:lang="syr">
                <pb n="134"/>
                <l>ܥܲܠ ܐܘܼܪ̈ܚܵܬܼܵܐ ܩܲܪ̈ܝܼܒܼܵܬܼܵܐ ܕܲܠܘܵܬܼ ܐܲܠܵܗܵܐ: ܕܡܸܬܼܓܲܠ̈ܝܵܢ ܠܐ̄ܢܵܫ</l>
                <l>ܡ̣ܢ ܥܲܡܠܹ̈ܐ ܚܠܲܝ̈ܵܐ ܕܲܒܼܫܲܗܪܵܐ ܕܠܸܠܝܵܐ. ܘܕܲܐܝܠܹܝܢ ܕܥܵܡ̇ܠܝܼܢ ܒܹܗ</l>
                <l>ܒܕܼܘܼܒܵܪܵܐ ܕܫܲܗܪܵܐ: ܕܸܒܼܫܵܐ ܡܸܤܬܲܝܒܿܪܝܼܢ ܟܠܗܘܿܢ ܝܵܘ̈ܡܵܬܼܗܘܿܢ. ܝܙ.</l>
            </div>
            <div type="body" xml:lang="syr">
                <l>ܠܵܐ ܬܸܤܒܲܪ ܠܵܟܼ ܐܘܿ ܒܲܪܢܵܫܵܐ: ܕܐܝܼܬܼ ܒܟܼܠܗܘܿܢ ܥܲܡܠܹ̈ܐ</l>
                <l>ܕܥܲܢܘܵܝܹ̈ܐ ܕܘܼܒܵܪܵܐ ܕܪܲܒܿ ܘܲܡܝܲܬܲܪ ܡ̣ܢ ܥܲܡܠܵܐ ܕܫܲܗܪܵܐ. ܫܲܪܝܼܪܵܐܝܼܬܼ</l>
                <l>ܐܲܝܲܚ̈: ܕܐܸܢ ܐܵܦ ܒܐܝܼܡܵܡܵܐ ܠܵܐ ܢܸܗܘܸܐ ܠܥܲܢܘܵܝܵܐ ܦܘܼܠܗܵܕܼܵܐ</l>
                <l>ܒܨܸܒܼ̈ܘܵܬܼܵܐ ܡܸܕܸܡ ܦܲܓܼܪ̈ܵܢܵܝܬܼܵܐ ܘܪܸܢܝܵܐ ܥܵܒܼܘܿܪܵܐ: ܐܸܠܵܐ ܘܩܲܠܝܼܠ</l>
                <l>ܦܤܝܼܩܘܼܬܼܵܐ ܕܡ̣ܢ ܥܵܠܡܵܐ: ܘܲܢܛܘܼܪܬܵܐ ܙܥܘܿܪܬܵܐ ܗܵܘ̇ܝܵܐ ܠܹܗ</l>
                <l>ܥܲܡ ܫܲܗܪܵܐ: ܠܵܐ ܥܲܤܩܵܐ ܠܝܼ ܕܐܹܡܲܪ ܠܟܼܘܿܢ ܗܵܝ̇ ܕܫܲܪܝܼܪܵܐ:</l>
                <l>ܕܐܲܝܟܼ ܕܲܒܼܓܸܦܹ̈ܐ ܦܵܪܲܚ ܪܸܥܝܵܢܹܗ ܒܩܲܠܝܼܠ ܙܲܒܼܢܵܐ: ܘܤܵܠܹ̇ܩ ܠܘܵܬܼ</l>
                <l>ܐܲܠܵܗܵܐ ܠܒܼܘܼܤܵܡܹܗ. ܘܲܒܼܗܵܘ̇ ܫܘܼܒܼܚܵܐ ܡܸܬܼܒܲܩܸܐ ܦܫܝܼܩܵܐܝܼܬܼ: ܘܲܒܼܗܵܝ̇</l>
                <l>ܝܑܼܕܲܥܼܵܬܼܵܐ ܕܪܵܡܵܐ ܡ̣ܢ ܬܲܪܥܝܼܬܼܵܐ ܕܲܒܼܢܲܝ̈ܢܲܫܵܐ ܤܵܚܹ̇ܐ ܒܩܲܠܝܼܠܘܼܬܹܗ.</l>
                <l>ܝܑܼܚܝܼܕܼܵܝܵܐ ܕܲܒܼܫܲܗܪܵܐ ܐܲܡܝܼܢ ܒܦܼܪܫܵܢܵܐ ܕܗܵܘܢܵܐ: ܠܗܵܢܵܐ ܠܵܐ</l>
                <l>ܬܸܚܙܹܝܘܗܝ ܐܲܝܟܼ ܠܒܝܼܫ ܒܸܤܪܵܐ. ܫܲܪܝܼܪܵܐܝܼܬܼ: ܛܲܟܼܤܵܐ ܗ̄ܘ̣ ܕܡܲܠܲܐܟܹ̈ܐ</l>
                <l>ܥ̇ܒܼܵܕܼܵܐ ܗܵܢܵܐ: ܐܵܦܠܵܐ ܓܹܝܪ ܡܲܨܝܵܐ ܕܐܲܝܠܹܝܢ ܕܲܒܼܗܵܢܵܐ ܕܘܼܒܵܪܵܐ ܥܵܡ̇ܠܝܼܢ:</l>
                <l>ܡܸܫܬܲܒܼܩܝܼܢ ܕܠܵܐ ܫܘܼ̈ܟܵܢܹܐ ܪܵܘܟܵܢܹܐ ܪܵܘܪ̈ܒܹܐ ܕܡ̣ܢ ܐܲܠܵܗܵܐ: ܡܸܛܠ ܥܝܼܪܘܼܬܼܵܐ</l>
                <l>ܘܢܲܗܝܼܪܘܼܬܼܵܐ ܕܠܸܒܿܗܘܿܢ: ܘܡܸܛܠ ܪܸܢܝܵܐ ܐܲܡܝܼܢܵܐ ܕܚܘܼܫܵܒܲܝ̈ܗܘܿܢ</l>
                <l>ܕܲܠܘܵܬܹܗ܀ ܢܲܦܫܵܐ ܗܵܟܹܝܠ ܕܲܒܼܗܵܢܵܐ ܕܘܼܒܵܪܵܐ ܕܫܲܗܪܵܐ ܥܵܡ̇ܠܵܐ</l>
                <l>ܡܸܬܼܢܲܦܩܵܐ: ܥܲܝ̈ܢܹܐ ܕܲܟܼܪ̈ܘܿܒܹܐ ܗܵܘ̈ܝܵܢ ܠܵܗ̇ ܒܩܲܠܝܼܠܘܼܬܼ ܕܵܘܩܵܐ</l>
                <l>ܘܚܲܪܝܼܦܘܼܬܼܵܐ: ܠܲܡܕܼܵܩ ܒܟܼܠܥܸܕܵܬ ܒܬܹܐܘܿܪ̈ܝܼܵܣ ܫܡܲܝܵܢ̈ܝܵܬܼܵܐ. ܐܸܢܵܐ</l>
                <l>ܡܲܢ ܤܵܒܲ݁ܪ ܐ̄ܢܵܐ: ܕܠܵܐ ܡܲܨܝܵܐ ܕܐܲܝܢܵܐ ܕܒܼܝܼܕܲܥܬܼܵܐ ܪܲܒܿܬܼܵܐ ܘܲܒܼܦܘܼܪܫܵܢܵܐ</l>
                <l></l>
                <pb n="135"/>
                <l></l>
                <l>ܓܒܼܵܐ ܠܢܲܦܫܹܗ ܥܲܡܠܵܐ ܗܵܢܵܐ ܪܲܒܵܐ ܘܐܲܠܵܗܵܝܵܐ: ܕܟܲܕܼ ܗܵܢܵܐ ܟ̱ܠܹܗ</l>
                <l>ܝܘܼܩܪܵܐ ܐܸܬܼܒܛܸܠ ܠܹܗ ܠܡܸܛܥܲܢ: ܒܲܡܢܵܬܼܵܐ ܗܵܕܹܐ ܫܒܼܝܚܬܼܵܐ ܕܲܓܼܒܼܵܐ</l>
                <l>ܠܹܗ: ܕܠܵܐ ܡܸܬܼܚܲܦܲܛ ܕܐܵܦ ܒܐܝܼܡܵܡܵܐ ܢܸܛܲܪ ܢܲܦܫܹܗ ܡ̣ܢ ܫܓܼܘܼܫܝܵܐ</l>
                <l>ܕܥܸܢܝܵܢܹ̈ܐ ܘܪܸܢܝܵܐ ܕܲܥܒܼܵܕܹ̈ܐ: ܕܠܵܐ ܢܸܗܘܸܐ ܤܪܝܼܩ ܐܵܦ ܡ̣ܢ ܦܹܐܪܹ̈ܐ</l>
                <l>ܬܡܝܼ̈ܗܹܐ ܘܒܼܘܼ̈ܤܵܡܹܐ ܪܵܘܪ̈ܒܹܐ ܕܡܸܢܹܗ ܥܬܼܝܼܕܼ ܠܡܸܩܛܲܦ. ܘܐܲܝܢܵܐ</l>
                <l>ܕܗܵܕܹܐ ܒܲܤܝܵܐ ܠܹܗ: ܬܟܼܝܼܠܵܐܝܼܬܼ ܐܝܼܬܼ ܠܝܼ ܕܐܹܡܲܪ: ܟܲܕܼ ܠܵܐ ܡܟܲܕܸܒܼ</l>
                <l>ܐ̄ܢܵܐ: ܕܐܵܦܠܵܐ ܝܵܕܲܥ̇ ܕܡܸܛܠ ܡ̇ܢ ܗܵܢܵܐ ܥܲܡܠܵܐ ܟ̱ܠܹܗ:</l>
                <l>ܘܒܸܛܠܵܢܵܐ ܕܡ̣ܢ ܫܸܢܬܼܵܐ: ܘܬܸܢܝܵܐ ܤܲܓܿܝܼܐܵܐ: ܘܠܹܐܘܬܼܵܐ ܕܠܸܫܵܢܵܐ:</l>
                <l>ܘܩܵܘܡܵܐ ܕܥܲܠ ܪܸ̈ܓܼܠܵܘܗܝ ܕܟܼܠܹܗ ܠܸܠܝܵܐ: ܒܕܼܵܐܦ ܠܵܐ ܗܵܘܢܹܗ</l>
                <l>ܬܲܡܵܢ ܐܝܼܬܼܵܘܗܝ ܐܲܝܟܵܐ ܕܲܡܙܲܡܲܪ ܘܲܡܨܲܠܸܐ. ܐܸܠܵܬ ܒܲܥܝܵܕܼܵܐ ܐܲܚܝܼܕܼ:</l>
                <l>ܘܐܲܝܟܼ ܕܲܒܼܡܸܕܸܡ ܕܠܵܐ ܦܘܼܪܫܵܢ. ܘܐܸܠܘܼ ܠܵܐ ܕܗܵܟܲܢ ܐܝܼܬܹܝܗ̇ ܐܲܝܟܼ</l>
                <l>ܕܐܵܡܲ݁ܪܢܵܐ: ܐܲܝܟܲܢ ܡܚܲܡܤܸܢ ܗ̄ܘ̣ܵܐ ܕܢܸܬܼܓܠܸܙ ܘܲܢܦܘܼܫ ܡ̣ܢ ܕܲܠܡܸܨܲܕܼ</l>
                <l>ܡ̣ܢ ܪܸܥܝܵܢܹܗ ܬܟܝܼܒܼܵܐ ܕܥܲܡܠܹܗ ܦܹܐܪܹ̈ܐ ܡܝܲܬܿܪܹ̈ܐ؟ ܐܸܠܵܐ ܚܠܵܦ</l>
                <l>ܗܵܠܹܝܢ ܥܵܡܹ̇ܠ ܗ̄ܘ̣ܵܐ: ܒܥܸܢܝܵܢܵܐ ܩܲܕܝܼܫܵܐ ܕܩܸܪܝܵܢܵܐ ܕܲܟܼܬܼܵܒܹ̈ܐ: ܗܵܘ̇</l>
                <l>ܕܲܡܚܲܠܵܢܵܐ ܗ̄ܘ̣ ܕܗܵܘܢܵܐ: ܘܝܲܬܿܝܼܪܵܐܝܼܬܼ ܐܝܼܬܼܵܘܗܝ ܫܸܩܝܵܐ ܠܲܨܠܘܿܬܼܵܐ:</l>
                <l>ܘܲܡܥܲܕܼܪܵܢܵܐ ܕܫܲܗܪܵܐ ܘܒܲܪ ܢܝܼܪܹܗ: ܘܢܘܼܗܪܵܐ ܕܐܲܪܥܝܼܬܼܵܐ: ܘܫܲܒܵܠܵܐ</l>
                <l>ܕܐܘܼܪܚܵܐ: ܘܙܵܪܘܿܥܵܐ ܕܲܡܠܘܿܐܵܐ ܕܬܹܐܘܿܪܝܼܵܐ ܒܲܨܠܘܿܬܼܵܐ. ܘܐܵܤܲ݁ܪ ܠܵܗ̇</l>
                <l>ܠܬܲܪܥܝܼܬܼܵܐ ܡ̣ܢ ܕܬܸܦܗܸܐ: ܘܲܠܡܹܐܙܲܠ ܠܡܸܪܥܵܠ ܒܲܤܪ̈ܝܼܩܵܬܼܵܐ.</l>
                <l>ܘܙܵܪܲܥ ܒܢܲܦܫܵܐ ܐܲܡܝܼܢܘܼܬܼ ܥܘܼܗܕܵܢܵܐ ܕܐܲܠܵܗܵܐ: ܘܐܘܼܪ̈ܚܵܬܼܵܐ ܕܩܲܕܝܼ̈ܫܹܐ</l>
                <l>ܕܲܫܦܲܪܘ ܠܹܗ. ܘܲܠܗܵܘܢܵܐ: ܡܲܩܢܸܐ ܠܹܗ ܚܸܟܼܡܬܼܵܐ ܘܩܲܛܝܼܢܘܼܬܼܵܐ܀</l>
                <l>	ܡܸܛܠ ܡܵܢܵܐ ܗܵܟܹܝܠ: ܐܘܿ ܒܲܪܢܵܫܵܐ ܚܦܝܼܛܵܐ: ܗܵܟܲܢ ܠܵܐ</l>
                <l></l>
                <pb n="136"/>
                <l></l>
                <l>ܦܵܪܘܿܫܵܐܝܼܬܼ ܡܕܲܒܲܪ ܐܲܢ̄ܬܿ ܨܸܒܼ̈ܘܵܬܼܵܟܼ؟ ܡܚܵܘܸܐ ܐܲܢ̄ܬܿ ܓܹܝܪ ܥܲܠ</l>
                <l>ܢܲܦܫܵܟܼ ܒܛܝܼܠܘܼܬܼܵܐ ܕܐܲܝܟܼ ܗܵܕܹܐ: ܕܠܸܠܝܵܐ ܟ̱ܠܹܗ ܩܵܐܹܡ ܐܲܢ̄ܬܿ ܥܲܠ</l>
                <l>ܪܸ̈ܓܼܠܲܝܟ: ܘܡܲܥܡܸܠ ܐܲܢ̄ܬܿܝܵܬܼܵܟܼ ܒܬܸܫ̈ܒܿܚܬܼܵܐ ܘܲܒܼܡܲܙܡܘܿܪܹ̈ܐ ܘܲܨ̈ܠܵܘܵܬܼܵܐ.</l>
                <l>ܙܥܘܿܪܝܵܐ ܥܠܲܝܟ ܗܵܕܹܐ ܕܒܲܢܛܘܼܪܬܵܐ ܩܲܠܝܼܠ ܕܒܼܐܝܼܡܵܡܵܐ ܬܸܫܬܿܘܸܐ</l>
                <l>ܠܛܲܝܒܿܘܼܬܼܵܐ ܕܡ̣ܢ ܐܲܠܵܗܵܐ: ܡܸܛܠ ܠܹܐܘܬܼܵܟܼ ܕܲܒܼܫܲܪܟܵܐ: ܠܡܵܢܵܐ</l>
                <l>ܡܲܥܡܸܠ ܐܲܢ̄ܬܿ ܢܲܦܫܵܟܼ ܘܙܵܪܲܥ ܐܲܢ̄ܬܿ ܒܠܸܠܝܵܐ: ܘܲܡܦܲܪܲܚ ܐܲܢ̄ܬܿ</l>
                <l>ܠܥܲܡ̈ܠܲܝܟ ܒܐܝܼܡܵܡܵܐ: ܘܗܵܘܹ̇ܐ ܐܲܢ̄ܬܿ ܕܠܵܐ ܦܹܐܪ̈ܝܼܟ؟ ܘܲܡܦܲܠܗܸܕܼ</l>
                <l>ܐܲܢ̄ܬܿ ܠܗܵܝ̇ ܥܝܼܪܘܼܬܼܵܐ ܘܚܲܡܝܼܡܘܼܬܼܵܐ ܕܲܒܼܫܲܗܪܵܐ ܩܵܢܹ̇ܐ ܐܲܢ̄ܬܿ: ܒܥܸܢܝܵܢܹ̈ܐ</l>
                <l>ܫܓܼܝܼ̈ܫܹܐ ܕܐ̄ܢܵܫܵܐ ܘܲܥ̇ܒܼܵܕܼܵܐ ܕܲܡܫܵܟܼܵܐ: ܘܡܵܘܒܸܿܕܼ ܐܲܢ̄ܬܿ ܠܝܘܼܬܼܪܵܢܵܟܼ:</l>
                <l>ܒܦܘܼܠܗܵܕܼܵܐ ܕܲܒܼܠܵܐ ܡܸܕܸܡ. ܐܸܠܘܼ ܠܗܸܪܓܵܟܼ ܕܠܸܠܝܵܐ ܐܘܿ ܒܲܪܢܵܫܵܐ</l>
                <l>ܡܲܩܸܦ ܗ̣̄ܘܲܝܬܿ ܠܦܘܼܠܚܵܢܵܐ ܕܐܝܼܡܵܡܵܐ: ܘܚܲܡܝܼܡܘܼܬܼܵܐ ܗܵܝ̇ ܕܥܸܢܝܵܢܹ̈ܐ</l>
                <l>ܕܠܸܒܵܐ: ܦܤܵܩܵܐ ܒܲܡܨܲܥܬܼܵܐ ܠܵܐ ܥܵܒܹ̇ܕܼ ܗ̣̄ܘܲܝܬܿ: ܒܩܲܠܝܼܠ ܙܲܒܼܢܵܐ</l>
                <l>ܠܚܲܕܹܝܗ ܕܝܼܫܘܿܥ ܡܥܲܦܸܩ ܗ̣̄ܘܲܝܬܿ. ܐܸܠܵܐ ܡ̣ܢ ܗܵܕܹܐ ܝܑܼܕܲܝܼܥ ܐܲܢ̄ܬܿ:</l>
                <l>ܕܲܒܼܠܵܐ ܦܵܪܘܿܫܘܼܬܼܵܐ ܟܪܝܼܗ ܐܲܢ̄ܬܿ. ܘܠܵܐ ܬܘܼܒܼ ܪܓܼܝܼܫ ܐܲܢ̄ܬܿ:</l>
                <l>ܕܡܸܛܠܡܵܢܵܐ ܡܬܼܒܿܥܸܐ ܫܲܗܪܵܐ ܠܥܲܢܘܵܝܹ̈ܐ. ܡܲܤܒܲܪ ܐܲܢ̄ܬܿ ܗܵܟܹܝܠ</l>
                <l>ܕܡܸܛܠ ܠܹܐܘܬܼܵܐ ܒܲܠܚܘܿܕܼ: ܘܠܵܐ ܡܸܛܠ ܡܸܕܸܡ ܐ̄ܚܪܹܝܢ ܕܚܵܝܪܝܼܢ</l>
                <l>ܕܡܸܬܼܝܼܠܸܕܼ ܡܸܢܹܗ. ܐܲܝܢܵܐ ܗܵܟܹܝܠ ܕܲܒܼܨܝܼܪ ܩܲܠܝܼܠ ܐܲܫܘܝܵܬܹܗ ܛܲܝܒܿܘܼܬܼܵܐ:</l>
                <l>ܘܝܼܕܲܥ̣ ܡܸܛܠ ܐܲܝܢܵܐ ܤܲܒܼܪܵܐ ܡܥܲܙܹܝܢ ܚܲܟܝܼ̈ܡܹܐ ܠܘܼܩܒܲܠ ܫܸܢܬܼܵܐ:</l>
                <l>ܘܗܵܢܵܐ ܟ̱ܠܹܗ ܥܵܨܹ̇ܝܢ ܠܹܗ ܠܲܟܼܝܵܢܵܐ: ܕܟܲܕܼ ܥܝܼܪܝܼܢ ܒܦܲܚܼܪ̱ܗܘܿܢ</l>
                <l>ܘܲܒܼܚܘܼܫܵܒܲܝ̈ܗܘܿܢ ܢܩܲܪܒܼܘܼܢ ܨܠܵܘ̈ܵܬܼܵܐ ܠܸܠܝܵܐ ܟܠܹܗ: ܝܵܕܲܥ ܗ̄ܘܑ̣ܵܐ</l>
                <l>ܘܐܵܦ ܠܚܲܝܠܵܐ ܕܡ̣ܢ ܢܛܘܼܪܬܵܐ ܕܒܼܐܝܼܡܵܡܵܐ. ܘܕܲܐܝܢܵܐ ܥܘܼܕܼܪܵܢܵܐ</l>
                <l>ܝܵܗ̇ܒܵܐ ܠܪܸܥܝܵܢܵܐ ܒܗܵܘ̇ ܨܸܕܝܹܗ ܕܠܸܠܝܵܐ ܒܓܼܵܘ ܫܲܗܪܹܗ ܗܵܘ̇ ܕܦܘܼܪܫܵܢܵܐ:</l>
                <l></l>
                <pb n="137"/>
                <l></l>
                <l>ܘܕܲܐܝܕܵܐ ܡܫܲܠܛܘܼܬܼܵܐ ܕܠܵܐ ܚܘܼ̈ܫܵܒܹܐ ܘܲܙܗܝܼܪܘܼܬܼܵܐ ܘܲܟܼܢܝܼܫܘܼܬܼܵܐ</l>
                <l>ܕܗܵܘܢܵܐ ܡܲܩܢܝܵܐ ܠܹܗ: ܕܠܵܐ ܥܸܨܝܵܢܵܐ ܘܬܲܟܼܬܘܼܫܵܐ: ܚܹܐܪܵܐܝܼܬܼ ܐܲܨܸܕܼ.</l>
                <l>ܥܲܪܥܝܼܬܼܵܐ ܒܪܲܒܿܘܼܬܼܗܹܝܢ ܕܡܸܠܹ̈ܐ. ܐܸܢܵܐ ܕܹܝܢ ܐܵܦ ܗܵܕܹܐ ܐܵܡܲ݁ܪܢܵܐ:</l>
                <l>ܕܐܵܦܸܢ ܦܲܓܼܪܵܐ ܢܸܓܼܕܲܫ ܠܹܗ ܕܲܢܦܘܼܫ ܡܸܛܠ ܡܚܝܼܠܘܼܬܼܵܐ ܡ̣ܢ</l>
                <l>ܥܲܡܠܹܗ ܕܨܵܘܡܵܐ: ܘܡܸܛܠ ܢܵܚܘܿܒܼܘܼܬܹܗ ܤܲܓܝܼܐܬܼܵܐ: ܡܸܫܟܲܚ ܗ̣̄ܘ</l>
                <l>ܓܹܝܪ ܫܲܗܪܵܐ ܒܲܠܚܘܿܕܼܵܝܘܼܬܼ ܥܲܡܠܹܗ ܡܲܩܢܸܐ ܠܗܵܘܢܵܐ ܬܲܩܢܘܼܬܼܵܐ</l>
                <l>ܕܒܲܨܠܘܿܬܼܵܐ: ܘܲܠܠܸܒܵܐ ܠܡܸܬܲܠ ܒܘܼܝܵܢܵܐ ܠܡܸܕܲܥ ܚܲܝ̈ܠܹܐ ܪ̈ܘܼܚܵܢܹܐ.</l>
                <l>ܒܲܠܚܘܿܕܼ ܐܸܢ ܒܠܝܼܠܘܼܬܼܵܐ ܥܠܵܘܗܝ ܠܵܐ ܥܵܐ̇ܠܵܐ: ܡ̣ܢ ܫܲܪܝܘܼܬܼܵܐ</l>
                <l>ܕܥܸܠ̈ܠܵܬܼܵܐ ܕܒܼܐܝܼܡܵܡܵܐ.</l>
                <l>	ܒܲܕܼܓܼܘܿܢ ܡܦܝܼܣ ܐ̄ܢܵܐ ܠܵܟܼ ܦܵܪܘܿܫܵܐ ܕܲܪܓܼܝܼܓܼ ܠܡܸܩܢܵܐ ܥܝܼܪܘܼܬܼܵܐ</l>
                <l>ܕܗܵܘܢܵܐ ܕܒܲܐܠܵܗܵܐ ܘܝܼܕܵܥܬܼܵܐ ܕܚܲܝܹ̈ܐ ܚܲܕܼ̈ܬܹܐ: ܕܲܒܼܟܼܠܗܘܿܢ ܚܲܝܲܝ̈ܟ</l>
                <l>ܠܵܐ ܬܸܒܼܤܸܐ ܒܕܼܘܼܒܵܪܵܐ ܗܵܢܵܐ ܕܫܲܗܪܵܐ: ܕܡܸܢܹܗ ܡܸܬܼܦܲܬܼ̈ܚܵܢ ܥܲܝܢܲܝ̈ܟ</l>
                <l>ܠܡܸܚܙܵܐ ܠܟܼܠܹܗ ܫܘܼܒܼܚܵܐ ܕܕܼܘܼܒܵܪܵܐ: ܘܚܝܠܵܐ ܕܐܘܼܪܚܵܐ ܕܙܲܕܝܼܩܘܼܬܼܵܐ.</l>
                <l>ܘܐܸܢ ܐܝܼܬܼ ܐܸܡܲܬܼܝ ܬܘܼܒܼ: ܕܚܵܣ: ܢܸܓܼܕܲܫ ܕܚܘܼܫܵܒܼܵܐ ܕܪܲܦܝܘܼܬܼܵܐ</l>
                <l>ܢܲܩܸܢ ܒܵܟܼ: ܐܲܝܟܼ ܕܡ̣ܢ ܢܸܤܝܵܢܵܐ: ܕܲܡܥܲܕܼܪܵܢܵܟܼ ܗܵܘ̇ ܕܲܡܥܵܕܼ ܡܕܲܪܸܫ</l>
                <l>ܘܲܡܚܲܟܸܿܡ ܠܵܟܼ ܒܫܘܼ̈ܚܠܵܦܹܐ ܕܐܲܝܟܼ ܗܵܠܹܝܢ: ܒܩܲܪܝܼܪܘܼܬܼܵܐ ܘܐܵܦ</l>
                <l>ܒܪܸܬܼܚܵܐ: ܐܵܘ ܕܡ̣ܢ ܓܸܕܼܫܹ̈ܐ ܘܥܸܠܵܠܵܬܼܵܐ: ܐܵܘ ܡܸܛܠ ܕܲܟܼܪܝܼܗ ܐܵܘ</l>
                <l>ܬܵܚܘܿܒܼ ܓܘܼܫܡܵܟܼ: ܘܡܸܛܬܹܗ ܬܹܐܬܸܐ ܥܕܲܡܵܐ ܠܗܵܕܹܐ: ܕܒܲܕܼܠܵܐ</l>
                <l>ܨܵܒܹ̇ܐ ܐܲܢ̄ܬܿ ܕܬܲܠܐܹܝܘܗܝ ܠܦܲܓܼܪܵܐ: ܡܲܗܡܸܬ ܐܲܢ̄ܬܿ ܠܡܸܕܼܡܲܟܼ ܡ̣ܢ</l>
                <l>ܪܲܡܫܵܐ: ܒܵܥܹ̇ܐ ܐ̄ܢܵܐ ܡܸܢܵܟܼ ܒܚܘܼܒܵܐ: ܕܐܵܦܸܢ ܬܦܘܼܫ ܡ̣ܢ ܗܵܝ̇</l>
                <l>ܟ̱ܠܵܗ̇ ܬܟܼܝܼܒܼܘܼܬܼܵܐ ܕܙܘܼܡܵܪܵܐ ܘܥܲܡܠܹ̈ܐ ܕܬܸܫܡܸܫܬܼܵܐ: ܘܲܒܼܪ̈ܵܟܹܐ ܤܲܓܝܼ̈ܠܐܹܐ</l>
                <l></l>
                <pb n="138"/>
                <l></l>
                <l>ܕܒܲܨܠܘܿܬܼܵܐ ܐܲܝܟܼ ܥܝܵܕܼܵܐ: ܡܸܬܲܒܼ ܬܸܒܼ ܠܵܟܼ ܒܲܠܚܘܿܕܼ ܐܸܢ ܠܲܓܼܡܵܪ</l>
                <l>ܐܝܼܬܼ ܤܵܦܩܘܼܬܼܵܐ: ܐܵܡܲ݁ܪܢܵܐ: ܟܲܕܼ ܥܝܼܪ ܐܲܢ̄ܬܿ: ܘܠܵܐ ܬܸܙܡܲܪ ܘܠܵܐ</l>
                <l>ܬܸܤܓܿܘܿܕܼ. ܘܐܸܢ ܡܨܸܐ ܐܲܢ̄ܬܿ: ܒܠܸܒܵܟܼ ܨܲܠܵܐ ܒܲܠܚܘܿܕܼ. ܘܡܸܕܼܡܲܟܼ:</l>
                <l>ܠܵܐ ܬܸܕܼܡܲܟܼ. ܘܲܒܼܟܼܠ ܦܘܼܪ̈ܤܝܼܢ ܠܸܠܝܵܐ ܐܲܥܒܲܪܲܝܗܝ ܟܲܕܼ ܝܲܬܿܝܼܒܼ</l>
                <l>ܐܲܢ̄ܬܿ: ܒܗܸܪܓܵܐ ܫܲܦܝܼܪܵܐ ܕܲܥܝܵܕܼܵܐ. ܘܒܲܠܚܘܿܕܼ ܠܠܸܒܵܟܼ: ܠܵܐ ܬܥܲܒܸܿܐ</l>
                <l>ܘܬܲܚܫܸܟܼ ܒܝܲܕܼ ܫܸܢܬܼܵܐ. ܘܬܼܘܼܒܼ ܗܵܝ̇ ܩܲܠܝܼܠܘܼܬܼܵܐ ܕܡ̣ܢ ܩܕܝܼܡ</l>
                <l>ܘܚܲܝܠܵܐ ܘܪܸܬܼܚܵܐ ܐܵܬܹ̇ܝܢ ܠܵܟܼ ܡ̣ܢ ܛܲܝܒܿܘܼܬܼܵܐ: ܘܚܵܕܹܐ ܐܲܢ̄ܬܿ ܘܪܵܘܹܙ:</l>
                <l>ܘܡܵܘܕܸܐ ܐܲܢ̄ܬܿ ܠܐܲܠܵܗܵܐ. ܝܘܼܩܪܵܐ ܓܹܝܪ ܘܩܲܠܝܼܠܘܼܬܼܵܐ ܕܐܲܝܟܼ ܗܵܕܹܐ:</l>
                <l>ܐܲܝܟܼ ܕܲܠܒܼܘܼܚܪܵܢܵܐ ܡܸܫܬܲܒܼܩܝܼܢ ܥܲܠ ܒܲܪܢܵܫܵܐ.</l>
                <l>	ܐܸܢܕܹܝܢ ܐܲܙܝܼܥ ܐ̄ܢܵܫ ܝܵܬܹܗ ܚܲܡܝܼܡܵܐܝܼܬܼ ܘܲܢ̣ܦܲܨ ܫ̣ܕܼܵܐ ܡܸܢܹܗ:</l>
                <l>ܘܲܥ̣ܨܵܐ ܩܲܠܝܼܠ ܢܲܦܫܹܗ: ܡܸܚܕܼܵܐ ܩܵܪܒܵܐ ܛܲܝܒܿܘܼܬܼܵܐ ܐܲܝܟܼ ܕܒܲܙܒܲܢ.</l>
                <l>ܘܐܵܬܹ̇ܐ ܠܹܗ ܚܲܝܠܵܐ ܐ̄ܚܪܹܢܵܐ: ܕܟܲܤ̈ܝܵܢ ܒܹܗ ܪܸܒܿܘܿ ܛܵܒܼ̈ܬܼܵܐ ܘܫܘܼ̈ܚܠܵܦܹܐ</l>
                <l>ܕܥܘܼܕܪܵܢܵܐ. ܘܬܼܵܡܲܗ ܘܡܸܬܿܕܲܡܲܪ ܒܲܪܢܵܫܵܐ: ܟܲܕܼ ܡܸܬܿܕܟܲܪ ܠܝܘܼܩܪܵܐ</l>
                <l>ܩܲܕܝܼܡܵܝܵܐ: ܘܲܠܩܲܠܝܼܠܘܼܬܼܵܐ ܘܚܲܠܵܐ ܕܗܵܝܕܹܝܟ: ܕܐܲܝܟܲܢ ܡܸܢܫܹܠܝ</l>
                <l>ܩܲܒܸܠ̣ ܫܘܼܚܠܵܦܵܐ ܕܐܲܝܟܼ ܗܵܢܵܐ. ܘܒܲܕܼܓܼܘܿܢ ܡܸܬܼܚܲܟܲܡ ܡ̣ܢ ܗܵܪܟܵܐ:</l>
                <l>ܕܐܵܦ ܒܙܲܒܼ̈ܢܹܐ ܐ̄ܚܪ̈ܵܢܹܐ ܟܲܕܼ ܢܹܐܬܸܐ ܗܵܘ̇ ܝܘܼܩܪܵܐ: ܡܸܫܬܵܘܕܲܥ ܠܹܗ.</l>
                <l>ܘܐܸܠܘܼ ܒܙܲܒܼܢܹ̈ܐ ܩܲܕܼܡܵܝ݂̈ܬ ܠܵܐ ܐܲܚܨܼܦ̣: ܠܗܵܕܹܐ ܝܑܼܕܲܥܬܼܵܐ ܠܵܐ ܩܵܢܹ̇ܐ</l>
                <l>ܗ̄ܘ̣ܵܐ܀ ܚܵܙܹ̇ܐ ܐܲܢ̄ܬܿ ܟܡܵܐ ܡܸܬܼܚܲܟܲܡ ܒܲܪܢܵܫܵܐ: ܡܵܐ ܕܩܲܠܝܼܠ ܡܥܝܼܪ</l>
                <l>ܢܲܦܫܹܗ ܘܲܡܥܲܙܸܐ ܒܙܲܒܼܢܵܐ ܕܲܩܪ̈ܵܒܹܐ: ܐܸܠܵܐ ܐܸܢ ܟܝܵܢܵܐ ܒܲܠܚܘܿܕܼ</l>
                <l>ܕܟܲܬܿܝܼܬܼܵܐܝܼܬܼ ܦܵܫ̣ ܠܹܗ ܘܠܵܘ ܩܪܵܒܼܵܐ ܗ̄ܘ̣: ܐܸܠܵܐ ܟܘܼܪܗܵܢܵܐ ܐܵܘ</l>
                <l>ܡܚܝܼܠܘܼܬܼܵܐ ܕܐܵܢܲܢܩܹܐ: ܕܲܠܡܸܬܼܟܲܬܵܫܘܼ ܠܩܘܼܒܼܠܹܗ ܠܵܐ ܡܵܘܬܲܪ.</l>
                <l>ܐܸܠܵܐ ܒܲܕܼܫܲܪܟܵܐ ܠܡܸܥܨܵܐ ܐ̄ܢܵܫ ܢܲܦܫܹܗ: ܒܟܼܠܡܸܕܸܡ ܡܸܬܼܥܲܕܲܪ.</l>
                <l></l>
                <pb n="139"/>
                <l></l>
                <l>ܫܸܠܝܵܐ ܐܲܡܝܼܢܵܐ ܥܲܡ ܩܸܪܝܵܢܵܐ: ܘܤܲܝܒܵܪܬܵܐ ܡܡܲܫܲܚܬܼܵܐ: ܦܫܝܼܩܵܐܝܼܬܼ</l>
                <l>ܡܙܝܼܥܝܼܢ ܒܪܸܥܝܵܢܵܐ ܬܲܗܪܵܐ ܕܥܲܠ ܨܸܒܼ̈ܘܵܬܼܵܐ: ܐܸܢ ܒܝܲܕܼ ܥܸܠ̈ܠܵܬܼܵܐ</l>
                <l>ܠܵܐ ܢܸܗܘܸܐ ܠܐܲܡܝܼܢܘܼܬܼ ܫܸܠܝܵܐ ܐܲܬܼܪܵܐ ܒܲܡܨܲܥܬܼܵܐ. ܤܘܼ̈ܟܵܠܹܐ ܕܡ̣ܢ</l>
                <l>ܥܲܡܠܹ̈ܐ ܡܸܬܿܬܿܙܝܼܥܝܼܢ ܒܫܸܠܝܵܐ: ܗܸܢܘܿܢ ܡ̣ܢ ܢܲܦܫܗܘܿܢ ܕܠܵܐ ܒܥܵܬܼܵܐ</l>
                <l>ܕܲܥܠܲܝܗܘܿܢ ܡܸܢܫܹܠܝ: ܥܵܒܼ̇ܕܝܼܢ ܠܗܵܠܹܝܢ ܬܲܪܬܹܝܢ ܥܲܝ̈ܢܹܐ ܘܲܙܢܵܐ</l>
                <l>ܕܡܲܥܡܘܿܕܼܝܵܬܼܵܐ: ܒܝܲܕܼ ܕܸܡ̈ܥܹܐ ܕܫܵܽܦ̈ܥܵܢ ܘܲܡܨܲܒ̈ܥܵܢ ܠܦܲܟܹ̈ܐ ܒܤܲܓܝܼܐܘܼܬܼܗܹܝܢ.</l>
                <l>ܐܸܡܲܬܼܝ ܕܹܝܢ: ܕܟܲܕܼ ܡܡܲܟܲܟܼ ܦܲܓܼܪܵܟܼ ܒܥܲܢܘܵܝܘܼܬܼܵܐ ܒܝܲܕܼ ܫܸܠܝܵܐ</l>
                <l>ܙܗܝܼܪܵܐ: ܬܸܪܓܲܫ ܒܦܲܓܼܪܵܟܼ ܚܲܪܝܼܦܘܼܬܼ ܚܲܫܵܐ ܬܟܼܝܼܒܼܵܐ ܕܙܵܢܝܘܼܬܼܵܐ:</l>
                <l>ܕܲܠܒܲܪ ܡ̣ܢ ܙܵܘܥܵܐ ܥܲܡܘܼܛܵܐ ܕܲܥܝܼܕܼܵܐ ܕܲܟܼܝܵܢܵܐ: ܕܲܥ ܕܲܒܼܪܵܡܘܼܬܼܵܐ</l>
                <l>ܐܸܬܼܢܲܤ̣ܝܼܬܿ ܒܬܲܪܥܝܼܬܼܵܟܼ. ܡܙܘܿܓܼ ܤܲܝܒܵܪܬܵܟܼ ܒܩܸܛܡܵܐ: ܘܲܕܼܒܼܘܿܩ</l>
                <l>ܟܲܪܤܵܟܼ ܠܥܲܦܪܵܐ: ܘܥܲܩܸܕܼ ܡܵܢܵܐ ܪܢܲܝܬܿ. ܘܕܲܥ ܫܘܼ̈ܚܠܵܦܹܐ ܕܲܟܼܝܵܢܵܟܼ:</l>
                <l>ܘܦܘܼܠܚܵܢܵܟܼ ܕܲܠܥܸܠ ܡ̣ܢ ܟܝܵܢܵܟܼ. ܕܲܠܡܵܐ ܢܸܬܼܪܲܚܲܡ ܥܠܲܝܟܼ ܐܲܠܵܗܵܐ:</l>
                <l>ܘܲܢܫܲܕܲܪ ܠܵܟܼ ܢܘܼܗܪܵܐ ܠܡܸܕܲܥ ܠܡܸܬܼܡܲܟܵܟܼܘܼ: ܕܠܵܐ ܬܹܐܪܲܒܼ</l>
                <l>ܒܝܼܫܬܵܟܼ. ܠܵܐ ܢܸܫܠܸܐ ܡ̣ܢ ܝܲܨܝܼܦܘܼܬܼܵܐ: ܥܕܲܡܵܐ ܕܬܸܕܼܢܲܚ ܒܠܸܒܲܢ</l>
                <l>ܬܝܵܒܼܘܼܬܼܵܐ: ܘܢܸܫܟܿܚܝܼܗ̇ ܠܡܲܟܿܝܼܟܼܘܼܬܼܵܐ: ܘܢܸܬܿܬܿܢܝܼܚ ܠܸܒܲܢ ܒܐܲܠܵܗܵܐ.</l>
            </div>
        </body>
    </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8841">On the Denial of Peter -
                    <foreign>ܥܲܠ ܟܦܘܼܪܝܹܗ ܕܫܸܡܥܘܿܢ</foreign></title>
                <title xml:lang="en" level="s" ref="http://syriaca.org/work/8820">The Memre of Jacob
                    of Serugh</title>
                <title level="s">The Oxford-BYU Syriac Corpus</title>
                <author ref="http://syriaca.org/person/42">Jacob of Serugh</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">Paul Bedjan</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person">Fr. Shlimon</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/360</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <analytic>
                        <editor>Paul Bedjan</editor>
                        <title level="a">On the Denial of Peter</title>
                        <idno type="URI">http://syriaca.org/bibl/1732</idno>
                    </analytic>
                    <monogr>
                        <title level="m">Homiliae selectae Mar-Jacobi Sarugensis</title>
                        <imprint>
                            <pubPlace>Paris</pubPlace>
                            <publisher>Harrassowitz</publisher>
                            <date when="1905">1905</date>
                        </imprint>
                        <extent>5 Volumes</extent>
                        <biblScope type="vol">1</biblScope>
                        <biblScope type="pp">506-534</biblScope>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2018-03-30" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="rubric" xml:lang="syr">
                <l>ܬܘܼܒܼ ܕܝܼܠܹܗ ܕܩܲܕܝܼܫܵܐ ܡܵܪܝ ܝܲܥܩܘܿܒܼ </l>
                <l>ܡܐܡܪܐ ̣ ܟܐ ̣</l>
                <l>ܕܥܲܠ ܟܦܘܼܪܝܹܗ ܕܫܸܡܥܘܿܢ ̣</l>
            </div>
            <div type="text" xml:lang="syr">
                <l>ܒܫܵܥܬܼܵܐ ܕܕܼܝܼܢܵܟܼ ܐܲܨܸܕܼ<note place="foot" xml:id="ftn1" n="1"><p
                        rend="footnote text" xml:lang="syr"> - ܡ̇ܐܨܕ R.117</p></note> ܪܸܥܝܵܢܝ ܒܲܪ ܐܲܠܵܗܵܐ:
                </l><l>ܦܩܘܿܕܼ ܠܝܼ ܐܹܡܲܪ ܥܲܠ ܡܘܼܟܵܟܵܟܼ ܟܲܕܼ ܚܵܐܹ̇ܫ ܐ̄ܢܵܐ܀ </l><l>ܠܓܼܵܘ ܒܹܝܬܼ ܕܝܼܢܵܐ ܥܲܠ̣ܘ
                ܚܘܼ̈ܫܵܒܲܝ ܢܸܫܬܲܥܘܿܢܵܟܼ: </l><l>ܬܲܡܵܢ ܗܲܒܼ ܠܝܼ ܐܸܚܙܸܐ ܬܲܗܪܵܐ ܕܡܲܟܿܝܼܟܼܘܼܬܼܵܟܼ܀
                </l><l>ܒܹܝܬܼ ܙܵܩ̈ܘܿܦܹܐ ܚܒܲܨ ̣ ܥܲܠ ܗܵܘܢܵܐ ܘܩܵܡ̣ ܚܵܐܲܪ ܒܵܟܼ: </l><l>ܗܲܒܼ ܠܹܗ ܢܸܬܼܢܸܐ
                ܡܹܐܡܪܵܐ ܕܕܼܝܼܢܵܟܼ ܥܲܬܿܝܼܪܵܐܝܼܬܼ܀ </l><l>ܡܲܕܥܵܐ ܟܲܣܝܵܐ ܘܪܘܼܚܵܢܵܝܵܐ ܩܕܼܡ ܕܲܝܵܢܵܐ:
                </l><l>ܚ̣ܙܵܟܼ ܘܲܬܼܗܲܪ ܒܵܟܼ ܕܲܒܼܗܝܼܠܵܐܝܼܬܼ ܗܵܐ ܩܵܐܹ̇ܡ ܐܲܢ̄ܬܿ܀</l>
            <pb ed="http://syriaca.org/bibl/1732" n="507"/>
            <l>ܠܲܐܝܟܵܐ ܕܲܕܼܚܸܠ̣ܘ ܐܵܦ ܬܲܠܡܝܼ̈ܕܹܐ ܘܦܵܫ̣ܘ ܗ̄ܘܼܵܘ ܡܸܢܵܟܼ: </l><l>ܥܸܠܲܬ̤ ܡܸܠܬܼܵܐ ܬܡܲܠܸܠ
                ܫܘܼܦܪܵܐ ܕܡܲܟܿܝܼܟܼܘܼܬܼܵܟܼ܀ </l><l>ܐܲܝܟܵܐ ܕܲܟܼܦܲܪ ܫܸܡܥܘܿܢ ܟܹܐܦܵܐ ܕܠܵܐ ܝܵܕܲܥ̇ ܠܵܟܼ:
                </l><l>ܬܲܡܵܢ ܒܵܥܹ̇ܐ ܦܘܼܡܵܐ ܒܨܝܼܪܵܐ ܕܢܵܘܕܹܐ ܕܝܼܢܵܟܼ܀ </l><l>ܚܘܼܒܵܟܼ ܡܵܪܲܢ ܢܸܠܒܲܫ ܪܸܥܝܵܢܝ
                ܦܵܪܘܿܫܵܐܝܼܬܼ: </l><l>ܘܲܢܡܲܠܸܠ ܒܹܗ ܒܫܲܪܒܵܐ ܕܕܼܝܼܢܵܟܼ ܚܲܒܿܝܼܒܼܵܐܝܼܬܼ܀ </l><l>ܒܚܘܼܒܵܐ ܗ̣̄ܘ
                ܒܲܠܚܘܿܕܼ ܡܸܫܟܲܚ ܦܘܼܡܵܐ ܕܲܢܡܲܠܸܠ ܠܵܟܼ: </l><l>ܕܐܵܦ ܠܵܟܼ ܚܘܼܒܵܟܼ ܢܲܓܼܕܵܟܼ ܬܸܚܲܫ<note
                    place="foot" xml:id="ftn2" n="2"><p rend="footnote text" xml:lang="syr"> - ܕܬܚ̣ܫ R. 117.
                        464</p></note> ܡܸܛܠܵܬܲܢ܀ </l><l>ܐܵܬ̤ܵܐ ܪܲܒܿܬܼܵܐ ܕܚܘܼܒܹܗ ܕܐܲܒܼܵܐ ܩܸܛܠܵܐ ܗ̣̄ܘ
                ܕܲܒܼܪܹܗ: </l><l>ܕܐܲܚܒܹܗ ܠܥܵܠܡܵܐ ܥܕܲܡܵܐ ܕܢܲܫܠܸܡ ܠܝܼܚܝܼܕܼܵܝܹܗ܀ </l><l>ܗܵܐ ܟܡܵܐ ܐܲܚܒܲܢ
                ܕܲܒܼܪܹܗ ܠܡܵܘܬܵܐ ܝܲܗ̣̄ܒܼ ܘܲܦܪܲܩ̣ ܠܲܢ: </l><l>ܒܹܗ ܒܗܵܘ̇ ܚܘܼܒܵܐ ܢܡܲܠܸܠ ܡܵܕܹܝܢ ܥܲܠ
                    ܦܵܪܘܿܩܲܢ<note place="foot" xml:id="ftn3" n="3"><p rend="footnote text" xml:lang="syr"> - ܦܘܪܩܢܢ
                        R. 118</p></note>܀ </l><l>ܩܛܝܼܪܵܐ ܪܲܒܵܐ ܐܝܼܬܼ ܠܹܗ ܠܚܘܼܒܵܐ ܐܲܝܟܵܐ ܕܐܝܼܬܼܵܘܗܝ:
                </l><l>ܕܠܵܐ ܐܝܼܬܼ ܚܲܝܠܵܐ ܕܚܲܣܝܼܢ ܡܸܢܹܗ ܨܹܝܕܼ ܩܲܢܵܝܵܘ̈ܗܝ܀ </l><l>ܡܲܢܘܼ ܡܨܸܐ ܗ̄ܘܼܵܐ
                ܕܢܸܥܨܹܝܘܗܝ ܠܐܲܒܼܵܐ ܕܢܲܫܠܸܡ ܠܲܒܼܪܹܗ: </l><l>ܐܸܠܵܐ ܚܘܼܒܵܐ ܕܪܲܒܿ ܗ̄ܘ̣ ܡ̣ܢ ܟܠ ܐܲܟܼܡܵܐ
                ܕܲܟܼܬܼܝܼܒܼ܀ </l><l>ܒܗܵܢܵܐ ܐܵܕܼܫܵܐ ܡܸܬܼܩܲܪܲܒܼ ܐ̄ܢܵܫ ܨܹܝܕܼ ܐܲܠܵܗܵܐ: </l><l>ܕܐܵܦ ܗ̤ܘ ܒܗܵܢܵܐ
                ܐܸܬܼܩܲܪܲܒܼ ܠܲܢ ܘܲܗܘ̤ܵܐ ܡܸܢܲܢ܀ </l><l>ܡ̇ܢ ܓܹܪ ܡܸܫܟܲܚ ܢܲܚܸܒܼ<note place="foot"
                    xml:id="ftn4" n="4"><p rend="footnote text" xml:lang="syr"> - ܡ̇ܚܒ P.R.117</p></note> ܗ̤ܘ:
                </l><l>ܐܵܘ ܡ̇ܢ ܣܵܦܹ̇ܩ ܢܸܪܚܲܡ ܠܲܒܼܪܵܐ ܚܠܵܦ<note place="foot" xml:id="ftn5" n="5"><p
                        rend="footnote text" xml:lang="syr"> - ܠܦܘܬ R. 117</p></note> ܦܘܼܪܩܵܢܹܗ܀</l>
            <pb ed="http://syriaca.org/bibl/1732" n="508"/>
            <l>ܡ̇ܢ ܥܲܠ̣ ܥܲܡܹܗ ܕܲܒܼܪܵܐ ܠܕܼܝܼܢܵܐ ܘܣܲܝܒܲܪ ܚܲܫܹ̈ܐ: </l><l>ܚܘܼܒܵܐ ܗ̄ܘ̣ ܒܲܠܚܘܿܕܼ ܢܲܩܝܼܦ
                ܗ̄ܘܼܵܐ ܠܹܗ ܟܲܕܼ ܡܸܬܼܡܲܟܲܟܼ܀ </l><l>ܟܲܕܼ ܨܵܠܘܿܒܹ̈ܐ ܒܚܸܡܬܼܵܐ ܕܩܸܛܠܵܐ ܥܠܵܘܗܝ ܐܸܙܕܲܝܲܢܘ:
                </l><l>ܫܲܒܼܩܼܘܼܗܝ ܪ̈ܵܚܡܵܘܗܝ ܒܚܘܼܒܹܗ ܪܲܒܵܐ ܩܵܡ ܒܐܵܓܼܘܿܢܵܐ܀ </l><l>ܥܪܲܩ̣ܘ ܗ̄ܘ̣ܵܘ ܐܸܡܪܹ̈ܐ
                ܘܡܵܪܵܗ̇ ܕܥܵܢ̈ܵܐ ܦܵܫ̣ ܒܲܠܚܘܿܕܼܵܘܗܝ: </l><l>ܕܬܸܗܘܸܐ ܓܲܠܝܵܐ ܐܵܬ̤ܵܐ ܕܚܘܼܒܹܗ ܨܹܝܕܼ
                ܡܲܪܥܝܼܬܹܗ܀ </l><l>ܒܫܵܥܬܼܵܐ ܕܩܸܛܠܵܐ ܢܚܸܬܼ ܪܸ̈ܚܡܵܬܼܵܐ ܠܕܲܪܵܐ ܬܲܡܵܢ: </l><l>ܘܐܸܠܵܐ ܕܲܒܼܪܵܐ
                ܠܵܐ ܢܸܨܚܲܬ̤ ܗ̄ܘܼܵܬܼ ܡ̣ܢ ܟܠ ܪܸ̈ܚܡܵܢ܀ </l><l>ܥܪܲܩ̣ܘ ܥܲܠܠܵܢܹ̈ܐ ܘܠܵܐ ܥܪܲܩ̣ ܪܵܥܝܵܐ ܡ̣ܢ
                ܡܲܪܥܝܼܬܹܗ: </l><l>ܕܲܒܼܝܲܕܼ ܗܵܕܹܐ ܬܹܐܠܲܦ ܥܵܢ̈ܵܐ ܡܲܢ ܪܵܚܹ̇ܡ ܠܵܗ̇܀ </l><l>ܬܩܲܠ̣ ܗ̄ܘܼܵܐ
                ܩܘܼܫܬܵܐ ܠܚܘܼܒܹܗ ܕܲܒܼܪܵܐ ܥܲܡ ܕܬܲܠܡܝܼܕܼܵܘ̈ܗܝ: </l><l>ܘܙܲܠ̣ ܕܬܲܠܡܝܼ̈ܕܹܐ ܘܲܢܬܲܥ̣ ܚܘܼܒܹܗ
                ܕܒܲܪ ܐܲܠܵܗܵܐ܀ </l><l>ܪܹܫ ܬܲܠܡܝܼ̈ܕܹܐ ܟܦܲܪ ܒܲܡܫܝܼܚܵܐ ܕܠܵܐ ܝܵܕܲܥ̇ ܠܹܗ: </l><l>ܘܐܲܝܟܵܐ
                ܡܵܕܹܝܢ ܬܸܒܼܥܸܐ ܚܘܼܒܵܐ ܐܸܠܵܐ ܒܲܒܼܪܵܐ܀ </l><l>ܬܵܐ ܚܙܝܼ ܠܫܸܡܥܘܿܢ ܟܲܕܼ ܝܵܡܹ̇ܐ ܗ̄ܘܼܵܐ
                ܘܡܲܣܓܸܐ ܡܲܚܪܸܡ: </l><l>ܘܲܡܪܝܼܡ ܩܵܠܹܗ ܕܠܵܐ ܝܵܕܲܥ̇ ܠܹܗ ܠܒܲܪ ܐܲܠܵܗܵܐ܀ </l><l>ܟܦܘܼܪܝܹܗ
                ܕܫܸܡܥܘܿܢ ܟܠܝܼܠܵܐ ܓܕܲܠ̣ ܗ̄ܘܼܵܐ ܠܚܘܼܒܹܗ ܕܲܒܼܪܵܐ: </l><l>ܕܗ̣ܘ ܒܲܠܚܘܿܕܼܵܘܗܝ ܣܲܝܒܲܪ ܚܲܫܹ̈ܐ
                ܚܠܵܦ ܣܲܓܝܼ̈ܐܹܐ܀ </l><l>ܒܗܵܝ̇ ܕܲܟܼܦܲܪ ܗ̄ܘܼܵܐ ܫܠܝܼܚܵܐ ܪܲܒܵܐ ܗܵܕܹܐ ܐܲܠܸܦ̣: </l><l>ܕܠܵܐ
                ܐܝܼܬܼ ܚܘܼܒܵܐ ܕܡܸܫܟܲܚ ܢܸܡܛܸܐ ܠܚܘܼܒܹܗ ܕܲܒܼܪܵܐ܀ </l><l>ܟܲܕܼ ܝܵܡܹ̇ܐ ܗ̄ܘܼܵܐ ܕܠܵܐ ܝܵܕܲܥ̇ ܠܹܗ
                ܠܥܹܝܢ ܣܲܓܝܼ̈ܐܹܐ: </l><l>ܨܲܠܡܵܐ ܠܚܘܼܒܹܗ ܨܵܪ̣ ܕܲܡܫܝܼܚܵܐ ܕܪܲܒܿ ܗ̣̄ܘ ܡ̣ܢ ܟܠ܀</l>
            <pb ed="http://syriaca.org/bibl/1732" n="509"/>
            <l>ܘܐܵܦ ܗ̤ܘ ܟܦܘܼܪܝܹܗ ܣܵܗܕܵܐ ܗ̣̄ܘ ܪܲܒܵܐ ܠܟܼܵܪܘܿܙܘܼܬܹܗ: </l><l>ܕܲܠܗܵܘ̇ ܚܘܼܒܹܗ ܕܒܲܪ ܐܲܠܵܗܵܐ
                ܦܸܚܡܵܐ ܠܵܐ ܐܝܼܬܼ܀ </l><l>ܟܦܲܪ ܫܲܪܝܼܪܵܐ ܕܡܵܪܹܐ ܫܪܵܪܵܐ ܒܹܗ ܢܸܬܼܗܲܝܡܲܢ<note place="foot"
                    xml:id="ftn6" n="6"><p rend="footnote text" xml:lang="syr"> - ܢܬܢܨ̇ܚ 117. </p></note> :
                </l><l>ܕܪܲܒܿ ܗ̣̄ܘ ܚܘܼܒܹܗ ܐܵܦ ܡ̣ܢ ܥܵܠܡܹ̈ܐ ܘܡ̣ܢ ܒܸܪ̈ܝܵܬܼܵܐ܀ </l><l>ܟܹܐܦܵܐ ܙܲܠ̣ ܗ̄ܘܼܵܐ ܡ̇ܢ
                ܟܲܝ ܢܵܬܲܥ̇ ܨܹܝܕܼ ܦܵܪܘܿܩܲܢ: </l><l>ܓܲܠܝܵܐ ܗ̣̄ܝ ܗܵܕܹܐ ܕܠܵܐ ܐܝܼܬܼ ܚܘܼܒܵܐ ܕܢܸܬܼܦܲܚܲܡ
                    ܠܹܗ<note place="foot" xml:id="ftn7" n="7"><p rend="footnote text" xml:lang="syr"> - ܒܗ L.R.
                        117. 464</p></note>܀ </l><l>ܒܥܸܕܵܢ ܕܝܼܢܵܐ ܥܲܠ̣ ܗ̄ܘܼܵܐ ܫܸܡܥܘܿܢ ܢܸܚܙܸܐ ܚܲܫܹܗ:
                </l><l>ܠܵܐ ܕܹܝܢ ܟܲܬܲܪ ܢܸܛܥܲܢ ܥܲܡܹܗ ܝܘܼܩܪܵܐ ܪܲܒܵܐ܀ </l><l>ܐܲܚܕܘܼܗܝ ܠܲܒܼܪܵܐ ܘܒܲܠܗܝܼ
                ܪܬܹܝܬܼܵܐ ܠܲܫܠܝܼܚܘܼܬܼܵܐ: </l><l>ܘܚܲܫܹ̈ܐ ܘܡܵܘܬܵܐ ܐܲܥܪܸܩ̣ܘ<note place="foot"
                    xml:id="ftn8" n="8"><p rend="footnote text" xml:lang="syr"> - ܐܥ̣ܪܩ L.R.117.464</p></note>
                ܐܸܢܘܿܢ ܡ̣ܢ ܦܵܪܘܿܩܵܐ܀ </l><l>ܘܟܲܕܼ ܛܵܒܼ ܐܲܣܓܲܝܼ ܝܲܩܪܹܗ ܫܸܡܥܘܿܢ ܛܵܒܼ ܡ̣ܢ ܚܲܒܼܪ̈ܵܘܗܝ:
                </l><l>ܕܢܸܚܙܸܐ ܒܲܠܚܘܿܕܼ ܕܝܼܢܹܗ ܡܸܚܙܵܐ ܐܸܬܼܪܲܓܼܪܲܓܼ ܗ̄ܘܼܵܐ܀ </l><l>ܘܟܲܕܼ ܐܸܬܿܬܿܥܝܼܪ
                ܗ̄ܘܼܵܐ ܩܹܐܪܣܵܐ ܠܩܘܼܒܼܠܹܗ ܚܲܨܵܐ ܐܲܦ̣ܢܝܼ: </l><l>ܕܲܠܗܵܘ̇ ܕܲܪܵܐ ܐܸܠܵܐ ܡܵܪܲܢ ܠܵܐ ܣܵܦܹ̇ܩ
                ܗ̄ܘܼܵܐ܀ </l><l>ܚ̣ܵܪ ܬܲܠܡܝܼܕܼܵܐ ܘܲܚ̣ܙܵܐ ܠܪܲܒܹܗ ܟܲܕܼ ܩܵܐܹ̇ܡ ܗ̄ܘܼܵܐ: </l><l>ܘܲܚܕܼܝܼܪܵܐ ܠܹܗ
                ܓܘܼܕܵܐ ܕܚܲܪ̈ܡܹܐ ܠܲܡܨܲܥܵܪܘܼ܀ </l><l>ܒܵܠܲܥ̇ ܡܵܪܵܐ ܘܥܲܒܼܕܵܐ ܢܡܲܠܸܠ ܠܵܐ ܡܸܫܟܲܚ ܗ̄ܘܼܵܐ:
                </l><l>ܡܸܬܿܬܿܕܝܼܢ ܪܲܒܵܐ ܘܪܹܫ ܬܲܠܡܝܼ̈ܕܹܐ ܒܪܘܼܚܩܵܐ ܩܵܐܹ̇ܡ܀ </l><l>ܟܪܝܼܟܼܝܼܢ ܗ̄ܘܼܵܘ ܠܹܗ
                ܕܹܐܒܹ̈ܐ ܠܸܐܡܪܵܐ ܡ̣ܢ ܟܠ ܓܲܒܿܝܼ̈ܢ: </l><l>ܘܲܡܢܲܥܓܼܝܼܢ ܠܹܗ ܕܢܹܐܬܸܐ ܠܩܸܛܠܵܐ ܒܚܲܫܵܐ ܪܲܒܵܐ܀
                </l><l>ܠܛܝܼܫܵܐ ܚܲܪܒܵܐ ܘܩܵܝ̇ܡܵܐ ܪܘܼܡܚܵܐ ܥܲܠ ܦܵܪܘܿܩܵܐ:</l>
            <pb ed="http://syriaca.org/bibl/1732" n="510"/>
            <l>ܘܫܲܬܹ̇ܐ ܚܲܫܹ̈ܐ<note place="foot" xml:id="ftn9" n="9"><p rend="footnote text" xml:lang="syr"> - ܚܫܐ
                        R.117.464</p></note> ܘܣܵܒܹ̇ܠ ܙܵܘ̈ܥܹܐ ܡ̣ܢ ܣܲܓܿܝܼ̈ܐܹܐ܀ </l><l>ܟܪܝܼܟܼ ܠܹܗ ܨܲܥܪܵܐ
                ܘܚܸܣܕܵܐ ܘܒܸܙܚܵܐ ܡ̣ܢ ܥܵܘ̈ܵ̇ܠܹܐ: </l><l>ܫܠܸܐ ܘܡܸܬܼܡܲܝܼܩ ܘܲܡܩܲܦܚܝܼܢ ܠܹܗ ܒܢܲܝ̈ ܣܸܡܵܠܵܐ܀
                </l><l>ܚܒܼܝܼܫ ܓܲܢ̄ܒܵܪܵܐ ܘܓܼܵܙܡ̇ܝܼܢ ܫܲܦ̈ܠܹܐ ܠܲܡܡܵܬܼܘܼܬܹܗ: </l><l>ܪܵܝܒܵܐ ܟܢܘܼܫܬܵܐ ܘܫܲܬܿܝܼܩ
                ܗ̄ܘܼܵܐ ܗ̤ܘ ܘܠܵܐ ܡܡܲܠܸܠ ܗ̄ܘܼܵܐ܀ </l><l>ܓܵܥܹ̇ܐ ܒܚܲܫܵܐ ܪܲܟܿܝܼܟܼܵܐܝܼܬܼ ܗܵܘ̇ ܬܲܠܡܝܼܕܼܵܐ:
                </l><l>ܘܕܲܢܪܝܼܡ ܩܵܠܹܗ ܡܸܣܬܲܪܲܕܼ ܗ̄ܘܼܵܐ ܡ̣ܢ ܙܵܩ̈ܘܿܦܹܐ܀ </l><l>ܡܢܲܗܸܡ ܥܸܪܒܵܐ ܠܘܼܩܒܲܠ
                ܪܵܥܝܵܐ ܕܡܸܬܼܒܲܣܒܲܣ ܗ̄ܘܼܵܐ: </l><l>ܘܕܼܵܚܹ̇ܠ ܢܸܩܪܘܿܒܼ ܡܸܛܠ ܕܐܹܒܹ̈ܐ ܕܲܟܼܪܝܼܟܼܝܼܢ ܠܹܗ܀
                </l><l>ܫܵܚ̇ܠܵܐ ܢܲܦ̮ܫܹܗ ܡ̣ܢ ܟܲܪܝܘܼܬܼܵܐ ܡܸܛܠ ܪܲܒܹܿܗ: </l><l>ܘܲܕܼܢܸܒܼܟܸܐ ܗ̄ܘܼܵܐ ܘܢܸܚܙܹܝܘܗܝ
                ܥܲܡܵܐ ܠܵܐ ܡܸܫܟܲܚ ܗ̄ܘܼܵܐ܀ </l><l>ܡܲܦܨܲܚ ܐܲܦܵܘ̈ܗܝ ܟܲܕܼ ܪܸܥܝܵܢܹܗ ܕܠܝܼܚ ܐܲܝܟܼ ܝܲܡܵܐ:
                </l><l>ܢܚܵܘܸܐ ܐܸܢܘܿܢ ܕܗܵܐ ܢܘܼܟܼܪܵܝܵܐ ܗ̣̄ܘ ܡ̣ܢ ܦܵܪܘܿܩܵܐ܀ </l><l>ܡܓܲܢܸܒܼ<note place="foot"
                    xml:id="ftn10" n="10"><p rend="footnote text" xml:lang="syr"> - ܡܰܓܢܶܒ R.117.464</p></note>
                ܚܵܐܲܪ ܟܲܕܼ ܩܵܢܹ̇ܛ ܗ̄ܘܼܵܐ ܕܠܵܐ ܢܸܚܙܘܿܢܵܝܗܝ: </l><l>ܥܲܕܼ ܡܸܫܬܲܠܲܡ ܕܝܼܢܹܗ ܕܲܒܼܪܵܐ ܘܟܸܢ
                ܡܲܪܚܸܩ ܗ̄ܘܼܵܐ܀ </l><l>ܡܲܟܼܠܸܐ ܠܕܹܡܥܵܘ̈ܗܝ ܕܠܵܐ ܢܸܬܼܐܲܫ̈ܕܵܢ ܨܹܝܕܼ ܒܲܪ̈ܵܝܹܐ:
                </l><l>ܘܢܸܣܬܲܟܿܠܘܼܢܵܝܗܝ ܡܸܢܹܗ ܕܒܸܟܼܝܵܐ ܕܕܼܝܼܠܹܗ ܐܝܼܬܼܵܘܗܝ܀ </l><l>ܫܠܸܐ ܟܲܕܼ ܡܲܚܸܒܼ
                ܘܡܲܒܼܥܸܕܼ ܩܵܐܹ̇ܡ ܟܲܕܼ ܪܵܚܹ̇ܡ ܗ̄ܘܼܵܐ<note place="foot" xml:id="ftn11" n="11"><p
                        rend="footnote text" xml:lang="syr"> - ܠܗ P.</p></note>: </l><l>ܘܕܲܢܚܵܘܸܐ ܗ̄ܘܼܵܐ ܚܘܼܒܹܗ
                ܒܓܸܠܝܵܐ ܠܵܐ ܡܸܫܟܲܚ ܗ̄ܘܼܵܐ܀ </l><l>ܦ̣ܟܲܪ ܚܸܢ̈ܓܼܵܬܹܗ ܕܠܵܐ ܢܸܫܬܲܡ̈ܥܵܢ ܟܲܕܼ ܓܵܥܹ̇ܐ ܗ̄ܘܼܵܐ:
                </l><l>ܘܢܸܬܿܬܿܚܸܕܼ ܐܵܦ ܗ̤ܘ ܒܕܼܝܼܢܵܐ ܕܡܵܘܬܵܐ ܥܲܡ ܙܲܟܵܝܵܐ܀</l>
            <pb ed="http://syriaca.org/bibl/1732" n="511"/>
            <l> ܚܠܲܛ̣ ܗ̄ܘܼܵܐ ܢܲܦ̮ܫܹܗ ܥܲܡ ܙܵܩ̈ܘܿܦܹܐ ܒܐܘܼܡܵܢܘܼܬܼܵܐ: </l><l>ܕܲܒܼܗܵܝ̇ ܥܸܠܬܼܵܐ ܢܟܲܬܲܪ
                ܢܸܚܙܸܐ ܟ̱ܠܹܗ ܕܝܼܢܹܗ܀ </l><l>ܐܲܪܦܝܼ ܐܸܒܼܠܵܐ ܘܝܼܬܸܒܼ ܫܵܚܹ̇ܢ ܥܲܡ ܥܵܘ̈ܵܠܹܐ: </l><l>ܕܢܸܚܙܸܐ
                ܚܲܪܬܼܵܐ ܘܟܸܢ ܡܲܪܚܸܩ ܗ̄ܘܼܵܐ ܡ̣ܢ ܒܹܝܬܼ ܕܝܼܢܵܐ܀ </l><l>ܘܟܲܕܼ ܛܵܒܼ ܗܵܟܲܢ ܒܟܼܠܗܘܿܢ ܦܘܼܪ̈ܣܹܐ
                ܐܲܛ̣ܥܝܼ ܐܸܢܘܿܢ: </l><l>ܝܲܕܼܥ̣ܘܼܗܝ ܗܸܢܘܿܢ ܕܡܲܢ̣ܘܼ ܘܲܕܼܡ̇ܢ ܘܲܕܼܡ̣ܢ ܐܲܝܟܵܐ ܗ̣̄ܘ܀
                </l><l>ܐܵܡ̇ܪܝܼܢ ܗ̄ܘܼܵܘ ܓܹܝܪ ܕܐܵܦ ܐܲܢ̄ܬܿ ܓܲܒܼܪܵܐ ܡܸܢܗܘܿܢ ܐܝܼܬܲܝܟ: </l><l>ܓܠܝܼܠܵܝܵܐ ܐܵܦ
                ܗ̤ܘ ܡܲܡܠܠܵܟܼ ܣܲܓܿܝܼ ܕܵܡܹ̇ܐ܀ </l><l>ܙܩܲܦ̣ ܟܝܼܡܘܿܢܵܐ ܥܲܠ ܫܲܪܝܼܪܵܐ ܘܐܸܬܼܦܲܠܲܓܼ ܠܹܗ:
                </l><l>ܘܐܲܝܟܼ ܕܲܒܼܝܲܡܵܐ ܛܒܲܥ̣ ܒܲܟܼܦܘܼܪܝܵܐ ܒܹܝܬܼ ܙܵܩ̈ܘܿܦܹܐ܀ </l><l>ܛ̣ܪܵܘ ܒܹܗ ܣܵܦ̇ܪܹ̈ܐ
                ܛܵܒܼ ܡ̣ܢ ܓܲܠ̈ܠܹܐ ܕܲܫܓܼܝܼܫܝܼܢ ܗ̄ܘܼܵܘ: </l><l>ܘܚܲܦ̣ܝܘܼܗ̇ ܠܐܸܠܦܵܐ ܒܓܼܵܘ ܨܵܡܲܪܬܵܐ
                ܕܟܼܵܦܘܿܪܘܼܬܼܵܐ܀ </l><l>ܢܫܲܒܼܘ ܗ̄ܘܼܵܘ ܟܵܗ̈ܢܹܐ ܐܲܝܟܼ ܥܲܠ̈ܥܵܠܹܐ ܒܲܓܼܙܵܡܲܝ̈ܗܘܿܢ:
                </l><l>ܘܲܕܼܚܸܠ̣ ܫܸܡܥܘܿܢ ܘܐܲܪܦܼܝܼ ܢܲܦ̮ܫܹܗ ܠܡܸܬܿܛܲܒܵܥܘܼ܀ </l><l>ܐܵܡ̇ܪܝܼܢ ܗ̄ܘܼܵܘ ܠܹܗ ܕܐܵܦ
                ܐܲܢ̄ܬܿ ܓܲܒܼܪܵܐ ܡ̣ܢ ܕܝܼܠܹܗ ܐܲܢ̄ܬܿ: </l><l>ܘܥܲܡܵܗ̇ ܕܗܵܕܹܐ ܪܗܸܛ̣ ܠܲܟܼܦܘܼܪܝܵܐ
                ܩܲܠܝܼܠܵܐܝܼܬܼ܀ </l><l>ܫܲܪܝܼ ܝܵܡܹ̇ܐ ܕܠܵܐ ܝܵܕܲܥ̇ ܐ̄ܢܵܐ ܠܓܲܒܼܪܵܐ ܗܵܢܵܐ: </l><l>ܠܵܐ ܐܸܨܛܲܚܸܐ
                ܒܡܵܐ ܕܠܵܐ ܪܓܼܝܼܫ ܐ̄ܢܵܐ ܥܵܘ̇ܵܠܵܐܝܼܬܼ܀ </l><l>ܕܐܸܚܙܸܐ ܕܝܼܢܵܐ ܠܗܵܪܟܵܐ ܥܸܠܹ̇ܬܼ ܥܲܡ
                ܣܲܓܝܼ̈ܐܐ: </l><l>ܟܲܕܼ ܠܹܗ ܠܓܲܒܼܪܵܐ ܠܵܐ ܝܵܕܲܥ̇ ܐ̄ܢܵܐ ܫܲܪܝܼܪܵܐܝܼܬܼ܀ </l><l>ܒܕܲܓܵܠܘܼܬܼܵܐ
                ܐܸܣܬܲܬܲܪ ܗ̄ܘܼܵܐ ܘܦܲܪܣ̣ܝܼ ܢܲܦ̮ܫܹܗ: </l><l>ܘܢܵܚ̣ ܗ̄ܘܼܵܐ ܡܸܢܹܗ ܓܙܵܡܵܐ ܕܐܸܬܿܬܿܥܝܼܪ
                ܕܲܢܒܲܙܲܚ ܒܹܗ܀</l>
            <pb ed="http://syriaca.org/bibl/1732" n="512"/>
            <l>ܐܸܬܼܚܲܦܝܲܬ̤ ܗ̄ܘ̣ܵܬܼ ܢܲܦ̮ܫܹܗ ܒܥܲܘ݂ܠܵܐ ܕܠܵܐ(<note place="foot" xml:id="ftn12" n="12"><p
                        rend="footnote text" xml:lang="syr"> ܘܠܐ R. 117</p></note>) ܐܸܬܼܒܲܝܲܢ: </l><l>ܕܓܼܘܼܢܚܵܐ ܗ̄ܘ̣
                ܪܲܒܵܐ ܕܢܸܟܼܦܘܿܪ ܒܲܒܼܪܵܐ ܕܠܵܐ ܝܵܕܲܥ̇ ܠܹܗ܀ </l><l>ܥܲܠ̣ ܗ̄ܘ̣ܵܐ ܚܛܵܗܵܐ ܦܪܲܣ̣ ܬܲܚܦܝܼܬܼܵܐ
                ܥܲܠ ܪܸܥܝܵܢܹܗ: </l><l></l><l>ܕܠܵܐ ܢܸܚܙܸܐ ܗ̄ܘ̣ܵܐ ܕܡܲܢ̣ܘܼ ܡܵܪܲܢ ܟܲܕܼ ܟܵܦܲܪ ܒܹܗ܀ </l><l>ܥܸܠܲܬ̤
                ܛܘܼܥܝܲܝ ܘܐܸܚܕܲܬ̤(<note place="foot" xml:id="ftn13" n="13"><p rend="footnote text" xml:lang="syr">
                        ܐܚ̣ܕܬܿ R. 117</p></note>) ܢܘܿܡܝܼ ܒܟܼܠܵܗ̇ ܢܲܦ̮ܫܹܗ: </l><l></l><l>ܘܠܵܘ ܕܲܡܕܲܓܸܠ
                ܣܵܒܲ݁ܪ ܗ̄ܘ̣ܵܐ ܠܹܗ ܟܲܕܼ ܝܵܡܹ̇ܐ ܗ̄ܘ̣ܵܐ܀ </l><l>ܕܘܼܟܲܬܼ ܫܪܵܪܵܐ ܡܲܠܝܲܬ̤ ܗ̄ܘ̣ܵܬܼ ܒܹܗ
                ܕܲܓܵܠܘܼܬܼܵܐ: </l><l>ܘܲܕܼܠܵܐ ܡܕܲܓܸܠ ܡܸܣܬܲܟܲܠ ܗ̄ܘ̣ܵܐ ܟܲܕܼ ܡܲܚܪܸܡ ܗ̄ܘ̣ܵܐ܀
                </l><l></l><l>ܡܸܛܥܵܐ ܛܥ̣ܵܐ ܗ̄ܘ̣ܵܐ ܕܡܵܪܝܵܐ ܗ̄ܘ݂ ܝܼܫܘܿܥ ܟܲܕܼ ܟܵܦܲܪ ܒܹܗ: </l><l>ܘܫܲܪܝܼܪܵܐܝܼܬܼ
                ܐܵܦ ܝܵܡܹ̇ܐ ܗ̄ܘ̣ܵܐ ܕܠܵܐ ܝܵܕܲܥ̇ ܠܹܗ܀ </l><l></l><l>ܥܲܝܢܵܐ ܕܢܲܦ̮ܫܹܗ ܐܸܬܼܥܵܘܪܲܬ̤ ܗ̄ܘ̣ܵܬܼ ܡ̣ܢ
                ܣܘܼܪܵܕܼܵܐ: </l><l>ܘܠܵܐ ܝܵܕܲܥ̇ ܗ̄ܘ̣ܵܐ ܕܡܲܢ̣ܘܼ ܝܼܫܘܿܥ ܟܲܕܼ ܟܵܦܲܪ ܒܹܗ܀ </l><l>ܓܗܲܪ
                ܒܲܓܼܙܵܡܵܐ ܘܢܲܗܝܼܪܵܐܝܼܬܼ ܠܵܐ ܚܵܙܹ̇ܐ ܗ̄ܘ̣ܵܐ: </l><l>ܘܫܲܟܿܪܹܗ ܠܲܒܼܪܵܐ ܘܡܲܢ̣ܘܼ ܐܝܼܬܼܵܘܗܝ
                ܠܵܐ ܝܵܕܲܥ̇ ܗ̄ܘ̣ܵܐ܀ </l><l>ܐܲܣܓܝܼ ܝܑܼܡ̣ܵܐ ܕܠܵܐ ܝܵܕܲܥ̇ ܗ̄ܘ̣ܵܐ ܘܫܲܪܝܼܪܵܐ ܗ̄ܘ̣ܵܬܼ:
                </l><l>ܕܲܒܼܗܵܝ̇ ܫܵܥܬܼܵܐ ܠܵܐ ܝܵܕܲܥ̇ ܗ̄ܘ̣ܵܐ ܕܲܛܥ̣ܵܐ ܗ̄ܘ̣ܵܐ ܠܹܗ܀ </l><l>ܕܚܸܠ̣ ܡ̣ܢ ܩܸܛܠܵܐ
                ܥܕܲܡܵܐ ܕܲܗܘ̤ܵܐ(<note place="foot" xml:id="ftn14" n="14"><p rend="footnote text" xml:lang="syr">
                        ܕܢܗ̣ܘܐ R. 117</p></note>) ܠܵܐ ܝܵܕܼܘܿܥܵܐ: </l><l>ܙܵܥ̣ ܡ̣ܢ ܟܸܢܫܵܐ ܘܲܕܼܢܸܟܼܦܘܿܪ
                ܗ̄ܘ̣ܵܐ ܣܵܡ̣ ܗ̄ܘ̣ܵܐ ܐܲܦܵܘ̈ܗܝ܀ </l><l>ܣܲܪܕܹܗ ܡܵܘܬܵܐ ܘܲܥܪܲܩ̣ ܒܐܘܼܪܚܵܐ ܕܕܲܓܵܠܘܼܬܼܵܐ:
                </l><l>ܘܲܛ̣ܥܵܝܗܝ ܠܲܒܼܪܵܐ ܒܙܵܘܥܲܬܼ ܠܸܒܹܗ ܘܩܵܡ̣ ܟܵܦܲܪ(<note place="foot" xml:id="ftn15"
                    n="15"><p rend="footnote text" xml:lang="syr"> ܘܟܦ̣ܪ R. 117</p></note>) ܒܹܗ܀</l>
            <pb ed="http://syriaca.org/bibl/1732" n="513"/>
            <l>ܘܟܼܕܼ ܡܲܚܫܘܼܠܵܐ ܢܵܚ̣ ܗ̄ܘ̣ܵܐ ܡܸܢܹܗ ܘܗܵܐ ܢܲܡܸܕܼ ܠܹܗ: </l><l>ܓܲܠܠܵܐ ܐ̄ܚܪܹܢܵܐ ܐܸܬܿܬܿܥܝܼܪ
                ܥܠܵܘܗܝ ܡܲܪܝܼܪܵܐܝܼܬܼ܀ </l><l>ܚܙܵܬܹܗ ܐܲܢ̄ܬܿܬܼܵܐ ܡ̣ܢ ܙܵܩ̈ܘܿܦܹܐ ܘܲܠܗܘܿܢ ܐܸܡܪܲܬ̤: </l><l>ܕܐܵܦ
                ܗܵܢܵܐ ܬܘܼܒܼ ܡܸܢܗܘܿܢ ܐܝܼܬܼܵܘܗܝ ܫܲܪܝܼܪܵܐܝܼܬܼ܀ </l><l>ܘܟܲܕܼ ܨܵܠܘܿܒܹ̈ܐ ܣܒܲܟܼܘ ܒܲܓܼܙܵܡܵܐ
                ܠܘܼܩܒܲܠ ܫܸܡܥܘܿܢ: </l><l>ܘܬܼܘܼܒܼ ܕܲܢܕܲܓܸܠ ܣܵܡ̣ ܗ̄ܘ̣ܵܐ ܐܲܦܵܘ̈ܗܝ ܐܲܝܟܼ ܕܲܒܼܪܵܫܝܼܬܼ܀
                </l><l>ܫܲܪܝܼ ܝܵܡܹ̇ܐ ܐܲܝܟܼ ܕܐܵܦ ܝܑܼܡ̣ܵܐ ܕܠܵܐ ܝܵܕܲܥ̇ ܠܹܗ: </l><l>ܘܲܢܦܲܨ̣ ܥܘܼܒܹܗ ܐܲܝܟܼ ܠܵܐ
                ܚܙܸܐ ܠܹܗ ܡܫܝܼܚܵܐ ܡܸܡܬܼܘܿܡ܀ </l><l>ܙܩܲܦ̣ ܗ̄ܘ̣ܵܐ ܠܩܘܼܒܼܠܹܗ ܓܲܠܠܵܐ ܕܲܬܼܪܹܝܢ (ܘܬܼܘܼܒܼ
                    ܐܲܢܝܼܕܹܗ(<note place="foot" xml:id="ftn16" n="16"><p rend="footnote text" xml:lang="syr"> ܘܬܘܒ
                        ܐܚ̣ܕܗ ܗܘܐ R. 118 ܘܐܢܝܕ܀ ܗܘܐ R. 117 </p></note>): </l><l>ܘܟܲܕܼ ܛܲܒܿܝܼܥ ܗ̄ܘܼܵܐ
                ܒܕܲܓܵܠܘܼܬܼܵܐ ܬܘܼܒܼ ܛܵܒܲܥ̇ ܗ̄ܘ̣ܵܐ܀ </l><l>ܐܘܿ ܠܲܡ(<note place="foot" xml:id="ftn17"
                    n="17"><p rend="footnote text" xml:lang="syr"> ܠܟܘܢ L.</p></note>) ܗܵܫܵܐ ܠܵܐ ܝܵܕܲܥ̇ ܐ̄ܢܵܐ
                ܠܓܲܒܼܪܵܐ ܗܵܢܵܐ: </l><l>ܘܟܲܕܼ ܠܵܐ ܚܙܸܐ ܠܝܼ ܘܠܵܐ ܡܦܵܣ ܐ̄ܢܵܐ ܒܹܗ ܛܠܘܼܡܝܵܐ ܥܲܠ ܡܘܿܢ܀
                </l><l>ܕܘܼܢܘ ܟܹܐܢܵܐܝܼܬܼ ܠܵܐ ܬܚܲܝܒܼܘܼܢܵܢܝ ܟܲܕܼ ܠܵܐ ܣܸܪܚܹ̇ܬܼ܀ </l><l>ܠܵܐ ܝܵܕܲܥ̇ ܐ̄ܢܵܐ
                ܡܲܢ̣ܘܼ ܓܲܒܼܪܵܐ ܕܲܠܒܼܝܼܚܝܼܢ ܐܲܢ̄ܬܿܘܿܢ: </l><l>ܥܸܠܬܼܵܐ ܩܪܵܬܲܢܝ ܐܸܥܘܿܠ ܐܸܚܙܸܐ ܠܡܘܿܢ
                ܡܵܐܹ̇ܬܼ ܐ̄ܢܵܐ܀ </l><l>ܚܪܸܡ ܐ̄ܢܵܐ ܗ̣̄ܘ ܐܸܢܗ̤ܘ ܕܝܵܕܲܥ̇ ܐ̄ܢܵܐ ܠܹܗ ܐܲܝܟܼ ܕܐܼܡܲܪܬܿܘܿܢ:
                </l><l>ܠܵܐ ܚܙܸܐ ܠܝܼ ܓܹܝܪ ܘܲܠܡܘܿܢ ܐܸܚܲܫ ܡܸܛܠܵܬܹܗ܀ </l><l>ܒܗܵܘܬܼܵܐ ܪܲܒܿܬܼܵܐ ܕܕܲܓܵܠܘܼܬܼܵܐ
                ܛܒܲܥ̣ ܗ̄ܘ̣ܵܐ ܫܸܡܥܘܿܢ:</l>
            <pb ed="http://syriaca.org/bibl/1732" n="514"/>
            <l>ܘܲܟܼܡܵܐ ܕܲܠܐܝܼ ܕܢܸܣܲܩ ܡܸܢܵܗ̇ ܠܬܲܚܬܿ ܢܵܚܹ̇ܬܼ ܗ̄ܘ̣ܵܐ܀ </l><l>ܚܲܕܼܪܹܗ ܬܗܘܿܡܵܐ
                ܕܟܼܵܦܘܿܪܘܼܬܼܵܐ ܠܗܵܘ̇ ܫܲܪܝܼܪܵܐ: </l><l>ܘܐܸܬܼܚܲܦܝܼ ܗ̄ܘ̣ܵܐ ܒܓܲܠ̈ܠܹܐ ܫܓܼܝܼ̈ܫܹܐ ܒܕܼܝܼܢܹܗ
                ܕܲܒܼܪܵܐ܀ </l><l>ܪܵܚ̇ܡܵܐ ܕܩܘܼܫܬܵܐ ܟܦܲܪ ܗ̄ܘ̣ܵܐ ܒܪܵܚܡܹ̇ܗ ܕܠܵܐ ܝܵܕܲܥ̇ ܠܹܗ: </l><l>ܕܩܹܐܪܣܵܐ
                ܕܚܝܼܠܵܐ ܦܓܲܥ̣ ܒܹܗ ܬܲܡܵܢ ܘܲܛܥ̣ܵܐ ܚܘܼܒܹܗ܀ </l><l>ܥܲܒܼܕܵܐ ܛܵܒܼܵܐ ܚ̣ܙܵܐ ܗ̄ܘ̣ܵܐ ܠܡܵܪܹܗ ܟܲܕܼ
                ܡܸܬܼܒܲܙܲܚ: </l><l>ܘܲܕܼܚܸܠ̣ ܗ̄ܘ̣ܵܐ ܠܹܗ ܢܚܵܘܸܐ ܢܲܦ̮ܫܹܗ ܕܕܲܠܡܵܐ ܢܸܒܼܠܲܥ܀ </l><l>ܪܥܸܠ̣
                ܬܲܠܡܝܼܕܼܵܐ ܕܲܚ̣ܙܵܐ ܠܡܵܪܹܗ ܟܲܕܼ ܡܸܬܼܒܲܙܲܚ: </l><l>ܘܐܲܚܪܸܡ̣ ܢܲܦ̮ܫܹܗ ܕܐܵܦ ܠܵܐ ܡܦܵܣ ܒܹܗ
                ܠܵܘ ܝܵܕܲܥ̇ ܠܹܗ܀ </l><l>ܫܸܡܥܘܿܢ ܕܲܣܢ̣ܵܐ ܠܥܵܠܡܵܐ ܘܢܲܩ̣ܦܹܗ ܠܒܲܪ ܐܲܠܵܗܵܐ: </l><l>ܒܓܸܠܝܵܐ
                ܟܦܲܪ ܒܹܗ ܕܠܵܐ ܝܵܕܲܥ̇ ܐ̄ܢܵܐ ܠܓܲܒܼܪܵܐ ܗܵܢܵܐ܀ </l><l>ܐ̄ܒܼܵܗܹ̈ܐ ܘܐܲܚܹ̈ܐ ܘܲܡܨܝܼ̈ܕܼܵܬܼܵܐ
                ܫܒܲܩ̣ ܕܲܦ̣ܩܲܕܼ ܠܹܗ: </l><l>ܘܐܸܙܲܠ̣ ܒܵܬܼܪܹܗ ܘܟܲܕܼ ܩܵܡ̣ ܩܹܐܪܣܵܐ ܟܦܲܪ ܒܹܗ ܘܲܥܪܲܩ̣܀
                </l><l>ܥܲܠ̣ ܣܘܼܪܵܕܼܵܐ ܘܐܲܪܡ̣ܝܼ ܣܸܕܼܩܵܐ ܒܗܵܝ̇ ܐܵܘܝܘܼܬܼܵܐ: </l><l>ܘܲܚܠܵܦ ܚܘܼܒܵܐ ܟܦܘܼܪܝܵܐ
                ܘܣܸܕܼܩܵܐ ܘܣܵܪܘܿܒܼܘܼܬܼܵܐ܀ </l><l>ܘܟܲܕܼ ܗܵܐ ܢܸܙܟܸܐ ܒܕܲܓܵܠܘܼܬܼܵܐ ܕܠܵܐ ܝܵܕܲܥ̇ ܠܹܗ:
                </l><l>ܬܘܼܒܼ ܐܸܬܼܩܲܛܪܲܓܼ ܡ̣ܢ ܚܲܙܵܝܹ̈ܐ ܕܬܲܠܡܝܼܕܹܗ ܗ̣̄ܘ܀ </l><l>ܒܦܲܚܹ̈ܐ ܬܠܵܬܼܵܐ ܢܦܲܠ̣
                ܩܲܠܝܼܠܵܐ ܘܐܸܬܼܥܲܪܩܲܠ ܗ̄ܘ̣ܵܐ: </l><l>ܘܲܬܼܠܵܬܲܝ̈ܗܘܿܢ ܦܲܚܹ̈ܐ ܨܵܕܘܼܗܝ ܟܲܕܼ ܕܵܫ̣ ܐܸܢܘܿܢ܀
                </l><l>ܦܲܟܼܪܹܗ ܢܸܫܒܵܐ ܐܵܦ ܩܲܕܼܡܵܝܵܐ ܘܲܬܼܪܲܝܵܢܵܐ: </l><l>ܘܬܼܘܼܒܼ ܐܸܬܿܬܿܨܝܼܕܼ ܗ̄ܘ̣ܵܐ
                ܒܲܬܼܠܝܼܸܬܼܵܝܵܐ ܐܲܝܟܼ ܕܲܒܼܚܲܒܼܪܵܘܗܝ܀ </l><l>ܐܸܬܼܥܲܦܦܲܬ̤ ܗ̄ܘ̣ܵܬܼ ܕܲܓܵܠܘܼܬܼܵܐ ܥܠܵܘܗܝ
                ܘܨܲܦܲܚܬܹܗ:</l>
            <pb ed="http://syriaca.org/bibl/1732" n="515"/>
            <l>ܘܲܬܼܢ̣ܵܐ ܘܬܲܠܸܬܼ ܟܲܕܼ ܡܲܚܪܸܡ ܗ̄ܘ̣ܵܐ ܕܠܵܐ ܝܵܕܲܥ̇ ܠܹܗ܀ </l><l>ܠܒܸܫ̣ ܗ̄ܘ̣ܵܐ ܙܲܝܢܵܐ
                ܕܣܵܪܘܿܒܼܘܼܬܼܵܐ ܨܹܝܕܼ ܙܵܩ̈ܘܿܦܹܐ: </l><l>ܘܲܒܼܡܵܘ̈ܡܵܬܼܵܐ ܬܪܲܥ̣ ܗ̄ܘ̣ܵܐ ܦܘܼܡܹܗ ܠܲܡܡܲܠܵܠܘܼ܀
                </l><l>ܙܒܲܢܬܵܐ ܕܲܬܼܠܵܬܼ ܬܘܼܒܼ ܝܲܬܿܝܼܪܵܐ ܟܦܲܪ ܫܲܪܝܼܪܵܐ: </l><l>ܟܲܕܼ ܡܲܚܪܸܡ ܗ̄ܘ̣ܵܐ ܕܠܵܐ
                ܝܵܕܲܥ̇ ܐ̄ܢܵܐ ܠܓܲܒܼܪܵܐ ܡܲܢ̣ܘܼ܀ </l><l>ܛܒܲܥ̣ ܗ̄ܘ̣ܵܐ ܓܲܒܼܝܵܐ ܒܝܲܡܵܐ ܪܲܒܵܐ ܕܕܲܓܵܠܘܼܬܼܵܐ:
                </l><l>ܘܚܲܦܝܹܗ ܡܸܠܐܵܐ ܘܓܲܠ̈ܠܹܐ ܫܓܼܝܼ̈ܫܹܐ ܕܣܵܪܘܿܒܼܘܼܬܼܵܐ܀ </l><l>ܐܸܨܛܲܒܿܥܲܬ̤ ܗ̄ܘ̣ܵܬܼ
                ܢܲܦ̮ܫܹܗ ܒܥܵܘ̣ܠܵܐ ܡܠܸܐ ܥܸܕܵܢܵܐ: </l><l>ܥܕܲܡܵܐ ܕܲܗܘ̤ܵܐ ܓܵܘܢܵܐ ܣܲܢܝܵܐ ܕܛܵܠܘܿܡܘܼܬܼܵܐ܀
                </l><l>ܚܵܘܝܼ ܡܵܪܲܢ ܚܘܼܒܵܐ ܪܲܒܵܐ ܠܥܵܠܡܵܐ ܟ̱ܠܹܗ: </l><l>ܕܠܵܐ ܐ̄ܢܵܫ ܡܲܚܸܒܼ ܐܲܝܟܼ ܕܐܲܚܸܒܼ
                ܗ̤ܘ ܠܲܒܼܢܲܝ̈ܢܵܫܵܐ܀ </l><l>ܥܕܲܡܵܐ ܠܩܸܛܠܵܐ ܝܲܗ̣̄ܒܼ ܗ̄ܘ̣ܵܐ ܢܲܦ̮ܫܹܗ ܡܸܛܠ ܚܘܼܒܵܐ:
                </l><l>ܕܐܲܝܢܵܐ ܕܡܲܚܸܒܼ ܐܵܦܠܵܐ ܒܡܵܘܬܵܐ ܠܵܐ ܡܸܬܼܦܲܠܲܓܼ܀ </l><l>ܡܵܪܲܢ ܒܲܠܚܘܿܕܼ ܣܵܦܹ̇ܩ
                ܗ̄ܘ̣ܵܐ ܠܹܗ ܠܗܵܘ̇ ܐܵܓܼܘܿܢܵܐ: </l><l>ܘܠܵܐ ܡܸܬܿܬܿܚܸܕܼ ܗ̄ܘ̣ܵܐ ܐ̄ܚܪܹܢܵܐ ܒܕܼܝܼܢܹܗ ܕܠܵܐ
                ܡܸܫܟܲܚ ܗ̄ܘ̣ܵܐ܀ </l><l>ܟܲܕܼ ܡ̣ܢ ܪܘܼܚܩܵܐ ܚ̣ܙܵܝܗܝ ܗ̄ܘ̣ܵܐ ܫܸܡܥܘܿܢ ܟܦܲܪ ܗ̄ܘ̣ܵܐ ܘܐܲܚ̣ܪܸܡ:
                </l><l>ܐܸܠܘܼ ܩܪܸܒܼ ܗ̄ܘ̣ܵܐ ܘܛܲܥ̣ܢܹܗ ܠܕܼܝܼܢܹܗ(<note place="foot" xml:id="ftn18" n="18"
                        ><p rend="footnote text" xml:lang="syr"> ܠܕܝܼܢܐ L. R. 117, 464</p></note>) ܡܘܿܢ ܥܵܒܹ̇ܕܼ
                ܗ̄ܘ̣ܵܐ܀ </l><l>ܒܨܲܥܪܹܗ ܕܲܒܼܪܵܐ ܟܲܕܼ ܗ̤ܘ ܒܪܘܼܚܩܵܐ ܚ̣ܵܪ ܘܐܸܣܬܲܪܲܕܼ: </l><l>ܐܸܠܘܼ ܩܢܘܿܡܹܗ
                ܐܸܨܛܲܥܲܪ ܗ̄ܘ̣ܵܐ ܟܡܵܐ ܕܵܚܹ̇ܠ ܗ̄ܘ̣ܵܐ܀ </l><l>ܩܵܠܵܐ ܕܒܸܙܚܵܐ ܐܲܪܡ̣ܝܼ ܪܸܥܠܵܐ ܥܲܠ
                ܗܲܕܵܡܵܘ̈ܗܝ: </l><l>ܕܢܸܬܼܒܲܙܲܚ ܗ̤ܘ ܟܡܵܐ ܪܲܚܝܼܩ ܗ̄ܘ̣ܵܐ ܐܸܢ ܡܸܬܼܒܲܥܝܵܐ܀</l>
            <pb ed="http://syriaca.org/bibl/1732" n="516"/>
            <l>ܓܙܵܡܵܐ ܫܡܲܥ̣ ܗ̄ܘ̣ܵܐ ܘܲܟܼܦܲܪ ܒܲܒܼܪܵܐ ܕܠܵܐ ܝܵܕܲܥ̇ ܠܹܗ: </l><l>ܐܸܠܘܼ ܡܛ̣ܵܐܘܼܗܝ ܨܸܨܹ̈ܐ
                ܘܪܘܼܡܚܵܐ ܡܘܿܢ ܥܵܒܹ̇ܕܼ ܗ̄ܘ̣ܵܐ܀ </l><l>ܠܗܵܠܹܝܢ ܚܲܫܹ̈ܐ ܐܸܠܵܐ ܡܵܪܲܢ ܠܵܐ ܡܵܘܦܸܐ ܗ̄ܘ̣ܵܐ:
                </l><l>ܘܠܹܗ ܗ̤ܘ ܦܐܸܐ ܗ̄ܘ̣ܵܐ ܢܣܲܝܒܲܪ ܟܠܗܹܝܢ ܡܸܛܠ ܟ̱ܠܵܐ܀ </l><l>ܟܦܲܪ ܗ̄ܘ̣ܵܐ ܫܸܡܥܘܿܢ
                ܘܐܲܣ̣ܓܿܝܼ ܝܑܼܡ̣ܵܐ ܕܠܵܐ ܡܦܵܣ ܐ̄ܢܵܐ ܒܹܗ: </l><l>ܘܲܒܼܡܵܘ̈ܡܵܬܼܵܐ ܐܲܓܼܗܝܼ ܠܚܲܫܹ̈ܐ ܕܠܵܐ
                ܢܸܣܒܿܘܿܠ ܗ̄ܘ̣ܵܐ܀ </l><l>ܘܟܲܕܼ ܐܸܫܬܲܡܠܝܼ ܒܕܲܓܵܠܘܼܬܼܵܐ ܚ̣ܵܪ ܒܹܗ ܡܵܪܲܢ: </l><l>ܘܲܥ̣ܗܲܕ
                ܢܲܦ̮ܫܹܗ ܘܲܬܼܘܲܗ ܠܸܒܹܗ ܥܲܠ ܣܘܼܪܚܵܢܹܗ܀ </l><l>ܩ̣ܪܵܐ ܬܲܪܢܵܓܼܠܵܐ(<note place="foot"
                    xml:id="ftn19" n="19"><p rend="footnote text" xml:lang="syr"> ܬܪܢܘܓܠܐ P. R. 464</p></note>)
                ܘܐܸܬܿܕܟܲܪ ܫܸܡܥܘܿܢ ܡܸܠܬܹܗ ܕܲܒܼܪܵܐ: </l><l>ܘܐܲܚܕܹܗ ܓܘܼܢܚܵܐ ܕܡܵܢܵܐ ܥ̣ܒܲܕܼ ܗ̄ܘ̣ܵܐ ܘܠܵܐ
                ܐܸܬܼܒܲܝܲܢ܀ </l><l>ܚ̣ܵܪ ܗ̄ܘ̣ܵܐ ܒܢܲܦ̮ܫܹܗ ܕܡ̣ܢ ܗܵܘ̇ ܪܵܘܡܵܐ ܕܲܫܠܝܼܚܘܼܬܼܵܐ: </l><l>ܫܪܲܥ̣
                ܗ̄ܘ̣ܵܐ ܘܲܢܦܲܠ̣ ܒܦܲܚܬܵܐ ܪܲܒܵܐ ܕܕܲܓܵܠܘܼܬܼܵܐ܀ </l><l>ܒܣܲܪ ܗ̄ܘ̣ܵܐ ܗ̤ܘ ܠܹܗ ܕܲܚܠܵܦ ܚܘܼܒܵܐ
                ܕܬܲܠܡܝܼܕܼܘܼܬܼܵܐ: </l><l>ܐܸܬܿܬܲܚܬܝܼ ܗ̄ܘ̣ܵܐ ܠܬܸܓܼܡܵܐ ܣܲܢܝܵܐ ܕܕܲܓܵܠܘܼܬܼܵܐ܀ </l><l>ܥܲܠ̣
                ܒܘܼܝܵܢܵܐ ܘܝܼܬܸܒܼ ܥܠܵܘܗܝ ܐܲܝܟܼ ܕܲܝܵܢܵܐ: </l><l>ܘܲܒܼܚܘܼ̈ܫܵܒܹܐ ܐܲܝܟܼ ܕܲܒܼܫܲܒܼ̈ܛܹܐ
                ܡܸܬܼܢܲܓܲܕܼ ܗ̄ܘ̣ܵܐ܀ </l><l>ܒܗܸܬܼ ܡ̣ܢ ܢܲܦ̮ܫܹܗ ܘܡܲܟܿܣܵܢܘܼܬܼܵܐ ܠܵܐ ܒܵܥܹ̇ܐ ܗ̄ܘ̣ܵܐ:
                </l><l>ܐܸܬܿܬܿܕܝܼܢ ܡܸܢܹܗ ܘܲܫܕܼܵܐ (ܗ̤ܘ ܠܹܗ(<note place="foot" xml:id="ftn20" n="20"><p
                        rend="footnote text" xml:lang="syr"> ܢܦܫܗ P. </p></note>) ܠܚܲܝܵܒܼܘܼܬܼܵܐ܀ </l><l>ܚ̣ܵܪ ܒܹܗ
                ܡܵܪܲܢ ܟܲܕܼ ܐܸܬܼܓܲܡܪܲܬ̤ ܟܵܦܘܿܪܘܼܬܹܗ: </l><l>ܘܲܕܼܠܵܐ ܩܵܠܵܐ ܒܫܸܬܼܩܵܐ ܕܵܢܹܗ ܚܲܟܿܝܼܡܵܐܝܼܬܼ܀
                </l><l>ܚܵܘܪܹܗ ܕܡܵܪܲܢ ܗܵܘܢܵܐ ܡܠܸܐ ܗ̄ܘ̣ܵܐ ܘܚܲܟܿܝܼܡܘܼܬܼܵܐ:</l>
            <pb ed="http://syriaca.org/bibl/1732" n="517"/>
            <l>ܐܲܝܟܼ ܕܲܒܼܡܸܠܹ̈ܐ ܒܫܸܬܼܩܵܐ ܒܲܣ̣ܪܹܗ ܠܪܹܫ ܬܲܠܡܝܼ̈ܕܹܐ܀ </l><l>ܚܵܪ ܒܹܗ ܒܫܸܡܥܘܿܢ ܘܐܲܟܼܡܵܐ
                ܕܗܵܠܹܝܢ ܐܵܡ݁ܲܪ ܗ̄ܘ̣ܵܐ ܠܹܗ: </l><l>ܕܲܠܡܘܿܢ ܫܸܡܥܘܿܢ ܟܵܦܲܪ ܐܲܢ̄ܬܿ ܒܝܼ ܒܥܸܕܵܢ ܚܲܫܵܐ܀
                </l><l>ܐܘܿ ܠܵܟܼ ܬܲܠܡܝܼܕܼܝ ܐܲܝܟܵܘ ܚܘܼܒܵܐ ܕܲܫܠܝܼܚܘܼܬܼܵܟܼ: </l><l>ܘܪܹܫ ܬܲܠܡܝܼ̈ܕܹܐ ܒܥܸܕܵܢ
                ܩܹܐܪܣܵܐ ܠܡܘܿܢ ܥܵܪܹܩ(<note place="foot" xml:id="ftn21" n="21"><p rend="footnote text" xml:lang="syr"
                        > ܥ̇ܪܝܼܩ P. R. 464</p></note>) ܐܲܢ̄ܬܿ܀ </l><l>ܟܲܕܼ ܝܵܗܹ̇ܒܼ ܗ̄ܘܹ̇ܝܬܼ
                    ܛܘܼܒܼܵܐ(<note place="foot" xml:id="ftn22" n="22"><p rend="footnote text" xml:lang="syr"> ܛܘ̈ܒܐ
                        R. 464</p></note>) ܠܟܼܠܟܼܘܿܢ ܩܲܕܼܡܵܝܵܐ ܗ̣̄ܘܲܝܬܿ: </l><l>ܘܟܲܕܼ ܡܵܠܹ̇ܟܼ ܗ̄ܘܹܝܬܼ
                ܟܘܼܖ̈ܣܵܘܵܬܼܵܐ ܬܘܼܒܼ ܪܹܫܵܐ ܗ̣̄ܘܲܝܬܿ܀ </l><l>ܠܵܐ ܥܪܝܼܩ ܠܵܟܼ ܡܹܢܝ ܐܸܠܵܐ ܝܵܘܡܵܢ ܐܘܿ
                ܬܲܠܡܝܼܕܼܵܐ: </l><l>ܒܩܹܐܪܣܵܐ ܫܒܲܩ̣ܬܵܢܝ ܘܐܲܝܟܵܐ ܡܵܕܹܝܢ ܪܵܚܹ̇ܡ(<note place="foot"
                    xml:id="ftn23" n="23"><p rend="footnote text" xml:lang="syr"> ܡ̇ܚܒ R. 464</p></note>) ܐܲܢ̄ܬܿ
                ܠܝܼ܀ </l><l>ܐܸܡܲܬܼܝ ܫܸܡܥܘܿܢ ܠܵܐ ܝܑܼܕܲܥܬܵܢܝ ܐܸܠܵܐ ܝܵܘܡܵܢ: </l><l>ܘܐܲܝܟܵܐ ܛ̣ܥܲܝܬܵܢܝ ܐܸܠܵܐ
                ܗܵܪܟܵܐ ܕܡܸܬܼܒܲܙܲܚ ܐ̄ܢܵܐ܀ </l><l>ܟܲܕܼ ܙܲܝܚܘܼܢܝ ܗ̄ܘ̣ܵܘ ܓܲܠ̈ܠܹܐ ܕܝܲܡܵܐ ܠܘܵܬܼܝ ܪܵܗܹ̇ܛ
                ܗ̣̄ܘܲܝܬܿ: </l><l>ܘܗܵܫܵܐ ܕܣܵܦ̇ܖܹ̈ܐ ܡܚܲܦܹܝܢ ܐܲܦܲܝ̈ ܗܵܐ ܟܵܦܲܪ ܐܲܢ̄ܬܿ܀ </l><l>ܟܲܕܼ ܗܸܦ̇ܟܹܿܬܼ
                ܗ̄ܘܹ̇ܝܬܼ ܡܲܝ̈ܵܐ ܠܚܲܡܪܵܐ ܩܲܪܝܼܒܼܵܐ ܗ̣̄ܘܲܝܬܿ: </l><l>ܘܗܵܫܵܐ ܕܪܘܼܩܵܐ ܙܠܲܚ̣ܘ ܒܝܼ ܟܵܗ̈ܢܹܐ
                ܗܵܐ ܪܲܚܝܼܩ ܐܲܢ̄ܬܿ܀ </l><l>ܟܲܕܼ ܐܲܣ̇ܓܿܝܼܬܼ ܗ̄ܘܹ̇ܝܬܼ ܠܲܚܡܵܐ ܒܕܲܒܼܪܵܐ ܐܲܢ̄ܬܿ ܦܵܩܹ̇ܕܼ
                ܗ̣̄ܘܲܝܬܿ: </l><l>ܘܗܵܫܵܐ ܕܛܲܝܸܒܼ(<note place="foot" xml:id="ftn24" n="24"><p
                        rend="footnote text" xml:lang="syr"> ܕܛܲܝܒܘ R. 464</p></note>) ܥܲܡܵܐ ܡܪܵܖܹ̈ܐ ܠܵܐ ܚܙܸܐ ܠܵܟܼ
                ܠܝܼ܀ </l><l>ܟܲܕܼ ܐܹܠܝܼܵܐ ܘܡܘܼܫܹܐ ܒܛܘܼܪܵܐ ܠܵܐ ܫܲܟܲܪܬܵܢܝ: </l><l>ܘܥܲܠ ܕܲܟܼܪܝܼܟܼ ܠܝܼ ܗܵܪܟܵܐ
                ܨܲܥܪܵܐ ܗܵܐ ܟܵܦܲܪ ܐܲܢ̄ܬܿ܀ </l><l>ܦܲܟܿܝܼܗ ܚܘܼܒܵܟܼ ܐܸܢ ܥܲܡ ܙܲܒܼ̈ܢܹܐ ܡܸܫܬܲܚܠܲܦ ܐܲܢ̄ܬܿ:
                </l><l></l>
            <pb ed="http://syriaca.org/bibl/1732" n="518"/>
            <l>ܕܐܲܝܢܵܐ ܕܡܲܚܸܒܼ ܠܵܐ ܡܲܗܦܸܟܼ ܠܹܗ ܘܠܵܐ ܢܸܣܝܘܿܢܵܐ܀ </l><l>ܪܵܚܿܡܵܐ ܕܩܘܼܫܬܵܐ ܒܥܸܕܵܢ ܩܹܐܪܣܵܐ
                ܡܚܵܘܹܐ ܚܘܼܒܹܗ: </l><l>ܘܐܲܢ̄ܬܿ ܚܲܒܿܝܼܒܼܵܐ ܘܪܹܫܵܐ ܕܖ̈ܵܚܡܹܿܐ ܡܘܿܢ ܟܵܦܲܪ ܐܲܢ̄ܬܿ܀ </l><l>ܥܲܠ
                ܕܲܦܓܲܥ̣ ܒܝܼ ܨܲܥܪܵܐ ܘܒܸܙܚܵܐ ܠܵܐ ܝܑܼܕܲܥܬܵܢܝ: </l><l>ܘܡܸܛܠ ܚܲܫܹ̈ܐ ܕܲܟܼܪܝܼܟܼܝܼܢ ܠܝܼ ܛܵܒܼ
                ܫܲܟܲܪܬܵܢܝ܀ </l><l>ܒܫܲܝܢܵܐ ܢܩܸܦܬܵܢܝ ܘܕܲܗܘ̤ܵܐ ܩܪܵܒܼܵܐ ܗܵܐ ܐܲܪܦܝܼܬܵܢܝ: </l><l>ܘܬܼܘܼܒܼ ܟܵܦܲܪ
                ܐܲܢ̄ܬܿ ܕܐܵܦܠܵܐ ܡܸܕܲܥ ܝܵܕܲܥ̇ ܐ̄ܢܵܐ ܠܹܗ܀ </l><l>ܙܲܒܼܢܵܐ ܝܲܗ̣̄ܒܼ ܠܵܟܼ ܐܝܼܕܼܵܐ ܕܬܸܟܼܦܘܿܪ
                ܐܘܿ ܫܲܪܝܼܪܵܐ: </l><l>ܘܚܘܼܒܵܐ ܕܦܵܣܲܥ̇ ܥܲܠ ܫܘܼܚ̈ܠܵܦܹܐ ܐܵܦ ܚܲܣܝܼܪܵܐ ܗ̣̄ܘ܀ </l><l>ܥܲܠ
                ܕܲܚܙܲܝܬܵܢܝ ܕܲܡܡܲܟܲܟܼ ܐ̄ܢܵܐ ܒܹܝܬܼ ܙܵܩ̈ܘܿܦܹܐ: </l><l>ܚܲܛ̣ܦܵܟܼ ܙܲܒܼܢܵܐ ܕܐܵܦ ܐܲܢ̄ܬܿ
                ܬܸܟܼܦܘܿܪ ܘܲܬܼܫܲܢܸܐ ܡܹܢܝ܀ </l><l>ܫܸܬܼܩܹܗ ܕܲܒܼܪܵܐ ܪܡ̣ܲܙ ܗ̄ܘ̣ܵܐ ܗܵܠܹܝܢ ܠܘܼܩܒܲܠ ܫܸܡܥܘܿܢ:
                </l><l>ܘܐܵܦ ܗ̤ܘ ܟܹܐܦܵܐ ܒܣܲܪ ܠܲܩܢܘܿܡܹܗ ܕܡܵܢܵܐ ܓܲܕܼܫܹܗ܀ </l><l>ܠܵܐ ܬܼܘܿܡ ܬܹܐܡܲܪ
                ܕܲܥܬܼܝܼܕܼܵܐ ܗ̄ܘ̣ܵܬܼ ܕܢܸܟܼܦܘܿܪ(<note place="foot" xml:id="ftn25" n="25"><p
                        rend="footnote text" xml:lang="syr"> ܢܟܦܘܪ R. 118, 464</p></note>) ܫܸܡܥܘܿܢ: </l><l>ܥܲܠ ܕܐܵܦ
                ܡܵܪܲܢ ܩܲܕܸܡ̣ ܐܸܡ݂ܲܪ ܐܲܝܟܼ ܕܐܸܣܬܲܥܪܲܬ̤܀ </l><l>ܠܵܐ ܗ̄ܘ̣ܵܐ ܡܸܛܠ ܕܐܸܡ݂ܲܪ ܡܵܪܲܢ ܟܦܲܪ
                ܫܲܪܝܼܪܵܐ: </l><l>ܐܸܠܵܐ ܒܗܵܢܵܐ ܟܦܘܼܪܝܵܐ ܕܗܵܘܹ̇ܐ ܚ̣ܵܪ ܗ̄ܘ̣ܵܐ ܡܵܪܲܢ܀ </l><l>ܘܩܲܕܸܡ̣ ܝܑܼܕܲܥ
                ܡܵܐ ܕܗܵܘܹ̇ܐ ܗ̄ܘ̣ܵܐ ܥܲܕܼܠܵܐ ܢܸܗܘܸܐ: </l><l>ܘܠܵܘ ܡܸܛܠ ܗܵܝ̇ ܠܵܐ ܥܕܼܝܼܠ ܫܸܡܥܘܿܢ ܟܲܕܼ ܟܵܦܲܪ
                ܗ̄ܘ̣ܵܐ܀ </l><l>ܐܸܢ ܒܲܫܪܵܪܵܐ ܠܵܐ ܣܲܢܝܵܐ ܗ̄ܘ̣ܵܬܼ ܟܵܦܘܿܪܘܼܬܹܗ: </l><l>ܘܐܵܦܠܵܐ ܡܵܕܹܝܢ ܗ̤ܝ
                ܬܝܵܒܼܘܼܬܹܗ ܫܲܦܝܼܪܵܐ ܗ̄ܘ̣ܵܬܼ܀</l>
            <pb ed="http://syriaca.org/bibl/1732" n="519"/>
            <l>ܣܢܸܐ ܠܹܗ ܕܲܟܼܦܲܪ ܘܫܲܦܝܼܪ ܠܹܗ ܬܘܼܒܼ ܟܲܕܼ ܬܵܐܹ̇ܒܼ ܗ̄ܘ̣ܵܐ: </l><l>ܚܛ̣ܵܐ ܒܲܫܪܵܪܵܐ ܘܬܼܵܒܼ
                ܒܲܫܪܵܪܵܐ ܘܠܵܘ ܒܐܸܣܟܹܿܡܵܐ܀ </l><l>ܘܡܸܛܠܗܵܢܵܐ ܟܲܕܼ ܟܵܦܲܪ ܗ̄ܘ̣ܵܐ ܟܵܦܘܿܪܵܐ ܗ̄ܘ̣ܵܐ:
                </l><l>ܘܬܼܘܼܒܼ ܒܲܫܪܵܪܵܐ ܟܲܕܼ ܒܵܟܹ̇ܐ ܗ̄ܘ̣ܵܐ ܬܲܝܵܒܼܵܐ ܗ̄ܘ̣ܵܐ܀ </l><l>ܠܵܘ ܒܐܸܣܟܹܡܵܐ ܟܦܲܪ
                ܒܲܡܫܝܼܚܵܐ ܕܠܵܐ ܝܵܕܲܥ̇ ܠܹܗ: </l><l>ܒܕܲܓܵܠܘܼܬܼܵܐ ܪܲܒܿܬܼܵܐ ܛܒܲܥ̣ ܗ̄ܘ̣ܵܐ ܕܠܵܐ ܡܸܬܼܓܲܫܫܵܐ܀
                </l><l>ܘܡܸܛܠܗܵܢܵܐ ܐܵܦ ܒܵܟܹ̇ܐ ܗ̄ܘ̣ܵܐ ܫܲܪܝܼܪܵܐܝܼܬܼ: </l><l>ܕܲܚ̣ܙܵܐ ܠܢܲܦ̮ܫܹܗ ܒܦܲܚܬܵܐ ܪܲܒܵܐ
                ܕܟܼܵܦܘܿܪܘܼܬܼܵܐ܀ </l><l>ܐܲܦ̣ܩܹܗ ܟܦܘܼܪܝܵܐ ܡ̣ܢ ܐܸܣܦܹܪܵܐ ܕܲܫܠܝܼܚܘܼܬܼܵܐ: </l><l>ܘܐܲܥܠܵܝ̈ܗܝ
                ܕܸܡ̈ܥܹܐ ܠܓܼܵܘ ܡܸܢܝܵܢܵܐ ܕܬܲܠܡܝܼܕܼܘܼܬܼܵܐ܀ </l><l>ܟܲܕܼ ܡܲܚܪܸܡ ܗ̄ܘ̣ܵܐ ܟܵܦܘܿܪܵܐ ܗ̄ܘ̣ܵܐ ܘܠܵܘ
                ܬܲܠܡܝܼܕܼܵܐ: </l><l>ܘܒܼܵܬܲܪ ܕܲܒܼܟܼܵܐ ܫܠܝܼܚܵܐ ܓܲܒܼܝܵܐ ܘܠܵܐ ܚܲܛܵܝܵܐ܀ </l><l>ܘܠܵܐ ܟܲܕܼ ܟܵܦܲܪ
                ܐܝܼܬܼ ܒܹܗ ܡܢܵܬܼܵܐ ܕܲܫܠܝܼܚܘܼܬܼܵܐ: </l><l>ܘܠܵܐ ܡ̣ܢ ܕܐܵܘܕܝܼ ܐܝܼܬܼ ܒܹܗ ܪܹܝܚܵܐ
                ܕܟܼܵܦܘܿܪܘܼܬܼܵܐ܀ </l><l>ܟܦܲܪ ܒܹܗ ܒܲܒܼܪܵܐ ܘܐܸܬܼܢܲܟܼܪܝܼ ܗ̄ܘ̣ܵܐ ܡ̣ܢ ܚܘܼܠܛܵܢܹܗ:
                </l><l>ܘܡܸܛܠܗܵܢܵܐ ܒܕܸܡ̈ܥܹܐ ܕܚܲܫܵܐ ܡܸܬܼܡܲܪܡܲܪ ܗ̄ܘ̣ܵܐ܀ </l><l>ܚ̣ܙܵܐ ܕܐܵܘܒܸܿܕܼ ܗ̄ܘ̣ܵܐ
                ܫܪܵܪܵܐ ܪܲܒܵܐ ܕܬܲܠܡܝܼܕܼܘܼܬܼܵܐ: </l><l>ܘܫܲܪܝܼ ܕܢܸܒܼܟܸܿܐ ܥܲܠ ܕܐܸܬܼܢܲܟܼܪܝܼ ܠܗܵܝ̇
                ܪܲܒܿܘܼܬܼܵܐ܀ </l><l>ܥܪܲܩ̣ ܗ̄ܘ̣ܵܐ ܡܸܢܹܗ ܚܛܵܗܵܐ ܕܩܵܡ̣ ܗ̄ܘ̣ܵܐ ܒܐܲܦܲܝ̈ ܢܲܦ̮ܫܹܗ:
                </l><l>ܘܢܸܗܪܲܬ̤ ܐܘܼܪܚܹܗ ܘܫܲܪܝܼ ܕܢܹܐܬܸܐ ܠܲܬܼܝܵܒܼܘܼܬܼܵܐ܀ </l><l>ܫܲܡ̣ܠܝܼ ܟܦܘܼܪܝܵܐ ܥ̇ܒܼܵܕܼܵܐ
                ܕܥܵܘ̣ܠܵܐ ܘܫܲܢܝܼ ܡܸܢܹܗ: </l><l>ܘܥܸܠܲܬ̤ ܒܵܬܼܪܹܗ ܬܘܵܬܼܵܐ ܕܬܸܪܕܹܝܘܗܝ ܐܲܝܟܼ ܣܵܦܲܪܬܼܵܐ܀</l>
            <pb ed="http://syriaca.org/bibl/1732" n="520"/>
            <l>ܫܲܪܝܼ ܕܵܐܹ̇ܢ ܗܸܘ ܥܲܡ ܢܲܦ̮ܫܹܗ ܦܵܪܘܿܫܵܐܝܼܬܼ: </l><l>ܘܲܡܩܲܛܪܸܓܼ ܗ̄ܘ̣ܵܐ ܗܸܘ ܠܲܩܢܘܿܡܹܗ
                ܚܲܟܿܝܼܡܵܐܝܼܬܼ܀ </l><l>ܘܵܝ ܠܝܼ ܕܢܸܦ̇ܠܹܬܼ ܡ̣ܢ ܗܵܘ̇ ܪܵܘܡܵܐ ܕܚܘܼܒܹܗ ܕܲܒܼܪܵܐ: </l><l>ܘܗܵܐ
                ܩܵܐܹ̇ܡ ܐ̄ܢܵܐ ܥܲܡ ܙܵܩ̈ܘܿܦܹܐ ܒܟܼܵܦܘܿܪܘܼܬܼܵܐ܀ </l><l>ܓܘܼܢܚܵܐ ܗ̣̄ܘ ܪܲܒܵܐ ܒܡܲܢ̣ܘܼ ܟܸܦ̇ܪܹܬܼ
                ܘܲܣ̇ܢܹܝܬܼ ܚܵܝܵܝ̈: </l><l>ܘܵܚܠܵܦ ܪܹܫܵܐ ܕܲܫܠܝܼܚܘܼܬܼܵܐ ܗܘܹ̇ܝܬܼ ܟܦܘܿܪܵܐ܀ </l><l>ܠܡܘܿܢ(<note
                    place="foot" xml:id="ftn26" n="26"><p rend="footnote text" xml:lang="syr"> ܠܡ̣ܢ P.</p></note>)
                ܠܵܐ ܦܲܟܼܪܘܼܢܝ ܒܕܼܝܼܢܵܐ ܥܲܡܹܗ ܘܠܵܐ ܟܸܦ̇ܪܹܬܼ ܒܹܗ: </l><l>ܕܦܲܩܵܚ ܗ̄ܘ̣ܵܐ ܠܝܼ ܡܵܘܬܵܐ ܕܥܲܡܹܗ
                ܡ̣ܢ ܣܝܼ̈ܡܵܬܼܵܐ܀ </l><l>ܙܵܕܹܩ ܗ̄ܘ̣ܵܐ ܠܝܼ ܕܟܲܕܼ ܒܵܠܲܥ̇ ܗ̄ܘ̣ܵܐ ܥܲܡܹܗ(<note place="foot"
                    xml:id="ftn27" n="27"><p rend="footnote text" xml:lang="syr"> ܕܥܡܗ P. R. 118, 464</p></note>)
                ܐܸܒܠܲܥ: </l><l>ܘܟܲܕܼ ܡܸܬܼܩܲܦܲܚ ܒܹܝܬܼ ܨܵܠܘܿܒܹ̈ܐ ܐܵܦ(<note place="foot" xml:id="ftn28"
                    n="28"><p rend="footnote text" xml:lang="syr"> ܕܐܦ 464 R</p></note>) ܠܝܼ ܢܸܡܚܘܿܢ܀ </l><l>ܠܐܲܝܟܵܐ
                ܐܹܙܲܠ ܐܸܒܼܥܹܐ ܚܲܝܲܝ̈ ܕܐܸܒܼܲܕܘ ܠܗܘܿܢ: </l><l>ܘܲܒܼܡ̇ܢ ܐܵܘܕܹܐ ܒܵܬܼܲܪ ܗܵܕܹܐ ܕܒܲܒܼܪܵܐ
                ܟܸܦ̇ܪܹܬܼ܀ </l><l>ܠܡܘܿܢ ܠܵܐ ܣܸܒܼ̇ܠܹܬܼ ܚܲܫܹ̈ܐ ܕܡܵܘܬܵܐ ܡܸܛܠܵܬܹܗ: </l><l>ܘܩܵܡܹ̇ܬܼ ܒܲܚܕܼܵܐ
                ܕܝܵܕܲܥ̇ ܐ̄ܢܵܐ ܠܹܗ ܠܥܹܝܢ ܣܲܓܿܝܼ̈ܐܹܐ܀ </l><l>ܘܵܠܹ̇ܐ ܗ̄ܘ̣ܵܐ ܠܝܼ ܕܐܵܦܸܢ ܐܹܡܘܼܬܼ ܠܵܐ
                ܐܸܟܼܦܘܿܪ ܒܹܗ: </l><l>ܕܡܵܘܬܵܐ ܕܥܲܡܹܗ ܚܲܝܹ̈ܐ ܗ̣̄ܘ ܛܵܒܹ̈ܐ ܕܠܵܐ ܫܘܼܠܵܡܵܐ܀ </l><l>ܚܠܵܦ
                ܬܲܠܡܝܼܕܼܵܐ ܗܘܹ̇ܝܬܼ ܟܵܦܘܿܪܵܐ ܘܡܵܢܵܐ ܐܸܥܒܸ̇ܕܼ: </l><l>ܘܲܚܠܵܦ ܚܲܒܼܪܵܐ ܘܐܵܟܹ̇ܠ ܠܲܚܡܵܐ ܚܒܲܪ
                ܨܵܠܘܿܒܹ̈ܐ܀ </l><l>ܗܘܹ̇ܝܬܼ ܠܲܫܠܝܼܚܹ̈ܐ ܐܲܚܵܐ ܘܪܹܫܵܐ ܐܵܦ ܩܲܕܼܡܵܝܵܐ: </l><l>ܘܨܹܝܕܼ ܙܵܩ̈ܘܿܦܹܐ
                ܣܵܢܹ̇ܐ (ܪܲܒܹܗ ܘܡܲܚܪܸܡ ܢܲܦ̮ܫܹܗ(<note place="foot" xml:id="ftn29" n="29"><p
                        rend="footnote text" xml:lang="syr"> ܢܦܫܗ ܘܡܚܪܡ ܗ̣ܘ ܠܗ P. ܢܦܫܗ ܘܡܘܒܕ ܚܝܘ̈ܗܝ L. ܢܦܫܗ ܘܡܚܪܡ
                        ܪܒܗ R. 117</p></note>)܀</l>
            <pb ed="http://syriaca.org/bibl/1732" n="521"/>
            <l>ܢܸܒܼܟܿܘܿܢ ܥܠܲܝ ܥܸܣܪܵܐ ܚܲܒܖ̈ܲܝ ܡܲܪܝܼܪܵܐܝܼܬܼ: </l><l>ܕܪܲܒܿ ܗ̣̄ܘ ܟܹܐܒܼܵܐ ܕܲܡܛ̣ܵܢܝ ܝܵܘܡܵܢ
                ܫܲܪܝܼܪܵܐܝܼܬܼ܀ </l><l>ܦܲܩܵܚ ܗ̄ܘ̣ܵܐ ܠܝܼ ܐܸܠܘܼ ܥܸܪܩܹ̇ܬܼ ܐܲܝܟܼ ܕܲܥܪܲܩ̣ܘ ܗ̄ܘ̣ܵܘ:
                </l><l>ܘܲܕܼܠܵܐ ܥܸܪܩܹ̇ܬܼ ܗܘܹ̇ܝܬܼ ܟܵܦܘܿܪܵܐ ܚܠܵܦ(<note place="foot" xml:id="ftn30" n="30"
                        ><p rend="footnote text" xml:lang="syr"> ܘܠܐ 464 R.</p></note>) ܥܵܪܘܿܩܵܐ܀ </l><l> ܢܸܒܼܟܹܿܐ
                ܬܐܘܿܡܵܐ ܥܲܠ ܣܘܼܪܚܵܢܵܐ ܕܫܸܡܥܘܿܢ ܐܲܚܘܼܗܝ: </l><l>ܡܵܐ ܕܫܵܡܲܥ̇ ܥܠܲܝ ܕܟܸܦ̇ܪܹܬܼ ܒܲܒܼܪܵܐ
                ܩܕܼܵܡ ܣܲܓܿܝܼ̈ܐܹܐ܀ </l><l>ܢܲܝܠܸܠ ܝܲܥܩܘܿܒܼ ܘܥܲܡܹܗ ܡܲܬܲܝ ܐܵܦ ܒܲܪ ܬܘܼܠܡܲܝ: </l><l>ܒܛܸܒܵܐ
                ܕܓܼܘܼܢܚܵܐ ܕܥܸܒܼ̇ܕܹܬܼ ܝܵܘܡܵܢ ܒܹܝܬܼ ܥܵܘܵܠܹ̈̇ܐ܀ </l><l>ܬܵܐ ܝܘܿܚܲܢܵܢ ܝܵܠܹ̇ܦ ܐ̄ܖ̈ܵܙܹܐ ܒܟܼܝܼ
                ܥܲܠ ܫܸܡܥܘܿܢ: </l><l>ܕܐܲܝܟܼ ܩܲܝܵܦܵܐ ܟܦܲܪ ܒܹܗ ܒܲܒܼܪܵܐ ܕܠܵܐ ܝܵܕܲܥ̇ ܠܹܗ܀ </l><l>ܟܠܟܼܘܿܢ
                ܐܲܚܲܝ̈ ܗܲܒܼܘ ܠܝܼ ܘܵܝܵܐ ܕܡܵܢܵܐ ܓܲܕܼܫܲܢܝ: </l><l>ܕܲܫܠܝܼܚܵܐ ܗ̄ܘܹ̇ܝܬܼ ܘܗܵܫܵܐ ܚܠܝܼܛ ܐ̄ܢܵܐ
                ܥܲܡ ܟܵܦܘܿܖܹ̈ܐ܀ </l><l>ܒܢܘܼܗܪܵܐ ܟܸܦ̇ܪܹܬܼ ܘܗܵܐ ܩܵܐܹ̇ܡ ܐ̄ܢܵܐ ܒܹܝܬܼ ܚܸܫܘܿܟܹܼ̈ܐ:
                </l><l>ܣܢܹ̇ܝܬܼ ܠܐܝܼܡܵܡܵܐ ܘܠܸܠܝܵܐ ܚܲܕܼܪܲܢܝ ܡ̣ܢ ܟܠ ܓܲܒܿܝܼ̈ܢ܀ </l><l>ܐܲܪܦ̇ܝܼܬܼ ܚܲܝܹ̈ܐ
                ܘܐܸܚ̇ܕܹܬܼ ܡܵܘܬܵܐ ܒܹܝܬܼ ܣܸܡܵܠܵܐ: </l><l>ܡܵܢܵܐ ܐܸܥܒܸܕܼ ܡ̇ܢ ܡܲܥܒܲܪ ܠܝܼ ܨܹܝܕܼ ܝܲܡܝܼܢܵܐ܀
                </l><l>ܒܗܵܠܹܝܢ ܫܸܡܥܘܿܢ ܡܸܬܼܡܲܪܡܲܪ ܗ̄ܘ̣ܵܐ ܥܲܙܝܼܙܵܐܝܼܬܼ: </l><l>ܟܲܕܼ ܒܵܟܹ̇ܐ ܗ̄ܘ̣ܵܐ ܒܚܲܫܵܐ
                ܪܲܒܵܐ ܥܲܠ ܣܘܼܪܚܵܢܹܗ܀ </l><l>ܥܸܪܩܲܬ̤ ܗ̄ܘ̣ܵܬܼ ܠܵܗ̇ ܛܘܼܥܝܲܝ ܪܲܒܬܼܵܐ ܡ̣ܢ ܪܸܥܝܵܢܹܗ:
                </l><l>ܘܥܲܠ ܗܵܝ̇ ܕܲܣ̣ܥܲܪ ܡܸܬܿܬܲܢܲܚ ܗ̄ܘ̣ܵܐ ܥܲܠ(<note place="foot" xml:id="ftn31" n="31"
                        ><p rend="footnote text" xml:lang="syr"> ܒܗܝ̇ 464 R.</p></note>) ܕܐܸܣܬܲܥܪܲܬ̤܀ </l><l>ܘܲܟܼܒܲܪ
                ܐܸܡ݂ܲܪ ܡ̇ܢ ܕܹܝܢ ܝܲܗ̣̄ܒܼ ܠܝܼ ܐܸܚܲܫ ܥܲܡܹܗ:</l>
            <pb ed="http://syriaca.org/bibl/1732" n="522"/>
            <l>ܘܲܒܼܝܲܕܼ ܚܲܫܲܝ̈ ܐܸܥܛܹܐ ܐ̄ܫܛܵܪܵܐ(<note place="foot" xml:id="ftn32" n="32"><p
                        rend="footnote text" xml:lang="syr"> ܫܛܪܐ R. 118</p></note>) ܕܟܼܵܦܘܿܪܘܼܬܼܵܐ܀ </l><l>ܡ̇ܢ ܕܹܝܢ
                ܐܝܼܬܼ ܗ̄ܘ̣ܵܐ ܐܲܬܼܪܵܐ ܒܕܼܝܼܢܵܐ ܐܸܩܪܘܿܒܼ ܨܹܐܕܼܵܘܗܝ: </l><l>ܘܐܸܣܒܿܘܿܠ ܥܲܡܹܗ ܨܲܥܪܵܐ
                ܘܒܸܙܚܵܐ ܘܲܪܕܼܝܼܦܘܼܬܼܵܐ܀ </l><l>ܡ̇ܢ ܕܹܝܢ ܝܲܗ̣̄ܒܼ ܠܝܼ ܐܸܣܲܒܼ ܪܘܼܩܵܐ ܡ̣ܢ ܦܲܪܨܘܿܦܹܗ:
                </l><l>ܘܲܠܫܘܼܩܵܦܵܐ ܐܵܘܫܸܛ ܦܲܟܲܝ̈ ܡܸܛܠܵܬܹܗ܀ </l><l>ܙܪܝܼܒܼ ܗ̄ܘ̣ܵܐ ܫܸܡܥܘܿܢ ܡܸܟܵܐ ܘܡܸܟܵܐ
                ܘܡܵܢܵܐ ܢܸܥܒܸܿܕܼ: </l><l>ܕܢܸܩܪܘܿܒܼ ܕܵܚܹ̇ܠ ܘܥܲܠ ܕܐܲܪܚܸܩ̣ ܗ̄ܘ̣ܵܐ ܬܘܼܒܼ ܚܵܐܹ̇ܫ ܗ̄ܘ̣ܵܐ܀
                </l><l>ܕܢܸܥܘܿܠ ܢܸܣܲܒ ܕܝܼܢܹܗ ܕܲܒܼܪܵܐ ܠܵܐ ܡܸܫܟܲܚ ܗ̄ܘ̣ܵܐ: </l><l>ܘܥܲܠ ܕܲܟܼܦܲܪ ܒܹܗ ܒܗܸܬܼ
                ܘܐܸܬܼܡܲܟܲܟܼ ܘܲܒܼܟܼܵܐ ܘܐܲܝܠܸܠ̣܀ </l><l>ܝܑܼܡ̣ܵܐ ܘܕܲܓܸܠ̣ ܘܐܵܘܒܸܿܕܼ ܬܲܪܬܹܝܢ ܒܲܬܼܪܹܝܢ
                ܓܲܒܿܝܼ̈ܢ: </l><l>ܘܠܵܐ ܕܵܡܹ̇ܐ ܗ̄ܘ̣ܵܐ ܘܠܵܐ ܠܬܲܠܡܝܼ̣̈ܕܹܐ ܘܠܵܐ ܠܙܵܩ̇ܘܿܦܹܐ܀ </l><l>ܫܠܝܼܚܵܐ
                ܠܲܝܬܵܘܗܝ ܘܲܠܩܵܛ̈ܘܿܠܹܐ ܠܵܐ ܫܵܠܹ̇ܡ ܗ̄ܘ̣ܵܐ: </l><l>ܦܵܫ̣ ܡ̣ܢ ܚܲܒܼܖ̈ܵܘܗܝ ܘܲܠܨܵܠܘܿܒܹ̈ܐ ܠܵܐ
                ܐܲܕܼܪܸܟܼ ܗ̄ܘ̣ܵܐ܀ </l><l>ܕܢܲܕܸܫ(<note place="foot" xml:id="ftn33" n="33"><p
                        rend="footnote text" xml:lang="syr"> ܕܢܲܕܝܼܫ Sic.</p></note>) ܢܸܫܠܸܐ ܒܟܼܵܦܘܿܪܘܼܬܼܵܐ ܓܘܼܢܚܵܐ
                ܗ̣̄ܘ ܪܲܒܵܐ: </l><l>ܘܲܕܼܢܹܐܙܲܠ ܗ̄ܘ̣ܵܐ ܨܹܝܕܼ ܬܲܠܡܝܼ̈ܕܹܐ ܒܣܝܼܪ ܡ̣ܢ ܢܲܦ̮ܫܹܗ܀ </l><l>ܢ̣ܚܸܬܼ
                ܒܲܟܼܦܘܼܪܝܵܐ ܡ̣ܢ ܗܵܘ̇ ܕܲܪܓܼܵܐ ܕܲܓܼܡܝܼܪܘܼܬܼܵܐ: </l><l>ܘܲܢܦܘܼܫ ܢܸܫܠܸܐ ܒܵܗ̇ ܒܲܚܛܝܼܬܼܵܐ
                ܟܹܐܒܼܵܐ ܗ̄ܘ̣ܵܐ ܠܹܗ܀ </l><l>ܡܥܵܕܼ ܒܲܫܪܵܪܵܐ ܘܟܲܕܼ ܛܲܥ̣ܡܵܗ̇ ܗ̄ܘ̣ܵܐ ܠܕܲܓܵܠܘܼܬܼܵܐ:
                </l><l>ܒܟܼܵܐ ܘܐܼܬܿܬܲܢܲܚ ܟܡܵܐ ܡܲܪܝܼܪܵܐ ܛܥܵܡܬܼܵܐ ܕܐܸܫܟܲܚ܀ </l><l>ܩܵܡ̣ ܗ̄ܘ̣ܵܐ ܒܥܵܘ̣ܠܵܐ
                ܘܬܲܠܝܵܐ ܢܲܦ̮ܫܹܗ ܒܙܲܕܝܼܩܘܼܬܼܵܐ: </l><l>ܘܲܒܼܟܼܠ ܦܘܼܪܣܝܼܢ ܐܸܠܵܐ ܕܢܸܒܼܟܸܐ ܠܵܐ ܝܵܕܲܥ̇
                ܗ̄ܘ̣ܵܐ܀ </l><l>
            </l>
            <pb ed="http://syriaca.org/bibl/1732" n="523"/>
            <l>ܘܟܲܕܼ ܥܸܠܲܬ̤ ܗ̄ܘ̣ܵܬܼ ܥܵܩܬܼܵܐ ܛܡܲܪܬܹܗ ܡ̣ܢ ܟܠ ܓܲܒܵܘ̈ܗܝ: </l><l>ܐ̄ܬܲܬ̤ ܛܲܝܒ̇ܘܼܬܼܵܐ
                ܘܦܸܪܣܲܬ̤ ܟܸܢ̈ܦܹܝܗ̇ ܥܲܠ ܛܘܼܪܵܦܵܘܗܝ܀ </l><l>ܬܵܐ ܠܵܟܼ ܫܸܡܥܘܿܢ ܘܐܲܝܬܵܐ ܕܸܡ̈ܥܹܐ
                ܕܲܬܼܝܵܒܼܘܼܬܼܵܐ: </l><l>ܒܟܼܝܼ ܘܠܵܐ ܬܸܫܠܹܐ ܫܲܦܝܼܪ(<note place="foot" xml:id="ftn34"
                    n="34"><p rend="footnote text" xml:lang="syr"> ܕܫܦܝܪ L. R. 117,</p></note>) ܗ̣̄ܘ ܠܵܟܼ ܒܸܟܼܝܵܐ
                ܝܵܘܡܵܢ܀ </l><l>ܫܘܼܚܢܵܟܼ ܪܲܒܵܐ ܕܸܡ̈ܥܹܐ ܒܵܥܹ̇ܐ ܣܲܓ̇ܝܼ̈ܐܵܬܼܵܐ: </l><l>ܕܗܵܢܵܐ ܟܹܐܒܼܵܐ ܐܸܠܵܐ
                ܒܕܸܡ̈ܥܹܐ ܠܵܐ ܡܸܬܼܐܲܣܹܐ܀ </l><l>ܬܵܐ ܠܵܟܼ ܢܹܐܙܲܠ ܨܹܝܕܼ ܟܹܐܢܘܼܬܼܵܐ ܕܲܠܚܝܼܡܵܐ ܠܵܟܼ:
                </l><l>ܘܲܒܼܚܸܢ̈ܓܼܵܬܼܵܐ ܡܪܲܥܝܵܐ ܐ̄ܢܵܐ ܠܵܗ̇ ܕܫܵܡ̇ܥܵܐ ܡܸܢܲܢ(<note place="foot"
                    xml:id="ftn35" n="35"><p rend="footnote text" xml:lang="syr"> ܡܢܟ P. L. R. ܡܢܢ R. 118 ܕܗܐ ܫܡ̇ܥܐ
                        ܡܢܝ R. 117</p></note>)܀ </l><l>ܕܸܡ̈ܥܹܐ ܣܲܒܼ ܠܵܟܼ ܘܐܲܥܸܠ ܩܘܼܕܼܡܹܝܗ̇(<note
                    place="foot" xml:id="ftn36" n="36"><p rend="footnote text" xml:lang="syr"> ܥܡܟ 464.</p></note>)
                ܡܵܐ ܕܥܵܐܹ̇ܠ ܐܲܢ̄ܬ̇: </l><l>ܘܡܸܚܕܼܵܐ ܢܵܝ̇ܚܵܐ ܟ̱ܠܵܗ̇ ܚܸܡܬܼܵܐ ܕܥܲܙܝܼܙܘܼܬܼܵܗ̇܀ </l><l>ܐܲܥܛܲܪ
                ܒܸܟܼܝܵܐ ܘܲܚܠܵܦ ܒܸܣܡܹ̈ܐ ܫܓܼܘܿܪ ܚܸܢ̈ܓܼܵܬܼܵܐ: </l><l>ܘܟܼܠܹܗ ܪܘܼܓܼܙܵܐ ܡܸܬ̇ܬ̇ܢܝܼܚ ܡܸܢܵܟܼ
                ܫܲܪܝܼܪܵܐܝܼܬܼ܀ </l><l>ܠܢܘܼܪܹܗ ܕܥܵܘܼܠܵܐ ܐܸܠܵܐ ܒܸܟܼܝܵܐ ܠܵܐ ܡܕܲܥܸܟܼ ܠܵܗ̇: </l><l>ܐܲܪܡܵܐ
                ܕܸܡ̈ܥܹܐ ܥܲܠ ܓܵܘܙܲܠܬܵܐ ܕܲܠܚܝܼܡܵܐ ܠܵܟܼ܀ </l><l>ܚܙܝܼ ܠܵܐ ܬܸܩܪܘܿܒܼ ܠܲܦܣܵܩ ܣܲܒܼܪܵܐ ܘܐܸܠܵܐ
                ܡܵܘܬܵܐ ܗ̣̄ܘ: </l><l>ܣܲܒܼ ܬܘܼܟܼܠܵܢܵܐ ܘܲܒܼܥܝܼ ܖ̈ܲܚܡܹܐ ܘܡܸܬܼܩܲܒܲܠ ܐܲܢ̄ܬ̇܀ </l><l>ܚܲܫܵܐ
                ܪܲܒܵܐ ܪܕܼܵܝܗܝ ܗ̄ܘ̣ܵܐ ܠܫܸܡܥܘܿܢ ܐܲܝܟܼ ܕܲܝܵܢܵܐ: </l><l>ܘܢܲܓܼܕܹܗ ܕܢܸܪܕܹܐ ܒܐܘܼܪܚܵܐ ܪܲܒܬܼܵܐ
                ܕܲܬܼܝܵܒܼܘܼܬܼܵܐ܀ </l><l>ܢܸܗܪܲܬ̤ ܢܲܦ̮ܫܹܗ ܡ̣ܢ ܛܲܝܒ̇ܘܼܬܼܵܐ ܕܕܸܢܚܲܬ̤ ܨܹܐܕܼܵܘܗܝ: </l><l>ܘܫܲܪܝܼ
                ܓܵܥܹ̇ܐ ܒܚܲܫܵܐ ܪܲܒܵܐ ܥܲܠ ܣܘܼܪܚܵܢܹܗ܀ </l><l></l>
            <pb ed="http://syriaca.org/bibl/1732" n="524"/>
            <l>ܒܵܥܹ̇ܐ ܐ̄ܢܵܐ ܡܵܪܝ ܠܵܐ ܐܸܬܼܢܲܟܼܪܹܐ ܡ̣ܢ ܚܘܼܠܛܵܢܵܟܼ: </l><l>ܐܲܦܩܲܢ̣ܝ(<note place="foot"
                    xml:id="ftn37" n="37"><p rend="footnote text" xml:lang="syr"> ܕܐܦܩ̣ܢܝ L. R. 117,
                464</p></note>) ܥܵܘ̣ܠܵܐ ܢܲܥܠܲܢܝ ܚܘܼܒܵܐ ܕܒܲܣܝܼܡܘܼܬܼܵܟܼ܀ </l><l>ܚܛܵܗܵܐ ܟܡܸܢ ܠܝܼ ܘܐܲܪܡܝܼ
                ܬܲܒܼܪܲܢܝ(ܕܠܵܐ ܚܵܘܣܵܢܵܐ(<note place="foot" xml:id="ftn38" n="38"><p
                        rend="footnote text" xml:lang="syr"> ܒܝܬ ܥܵܘܿܠܐ R. 118, 464</p></note>): </l><l>ܐܲܢ̄ܬ̇
                ܚܲܟ̇ܝܼܡܵܐ ܥܨܘܿܒܼ ܠܲܡܚܘܿܬܼܵܐ ܕܲܡܫܝܼܡܵܐ ܠܝܼ܀ </l><l>ܓܲܠ̈ܠܹܐ ܕܥܵܘ̣ܠܵܐ ܒܝܲܒܼܫܵܐ ܚܲܕܼܪܘܼܢܝ
                ܠܡܸܬ̇ܛܲܒܵܥܘܼ: </l><l>ܐܲܢ̄ܬ̇ ܡܵܪܝ ܕܲܠܵܢܝ ܐܲܝܟܼ ܕܲܡܥܵܕܼܝ ܐܲܢ̄ܬ̇ ܡ̣ܢ ܡܵܡ̈ܘܿܠܹܐ(<note
                    place="foot" xml:id="ftn39" n="39"><p rend="footnote text" xml:lang="syr"> ܡܡܘܠܐ L. R. 117,
                        464</p></note>)܀ </l><l>ܗܵܠܹܝܢ ܚܲܫܹ̈ܐ ܡܸܛܠ ܒܝܼ̈ܫܹܐ ܗܵܐ ܣܵܒܹ̇ܠ ܐܲܢ̄ܬ̇: </l><l>ܒܝܼ
                ܩܲܕܼܡܵܝܵܐ ܚܵܘܵܐ ܚܢܵܢܵܟܼ ܕܲܡܚܲܣܹܐ ܠܝܼ܀ </l><l>ܒܗܵܢܵܐ ܕܝܼܢܵܐ ܚܠܵܦ ܚܲܛܵܝܹ̈ܐ ܗܵܐ ܩܵܐܹ̇ܡ
                ܐܲܢ̄ܬ̇: </l><l>ܠܝܼ ܚܲܛܵܝܵܐ ܐܲܚܵܐ ܠܘܼܩܕܲܡ ܕܲܒܼܥܹ̇ܝܬܼ ܡܸܢܵܟܼ܀ </l><l>ܐܸܢܵܐ ܟܸܦ̇ܪܹܬܼ ܘܐܸܢܵܐ
                ܗ̣̄ܘ ܗܵܫܵܐ ܗܵܐ ܡܵܘܕܹܐ ܐ̄ܢܵܐ: </l><l>ܩܲܒܸ̇ܠ ܬܵܘܕܝܼܬܼܝܼ ܘܲܥܛܝܼ ܫܛܵܪܵܐ ܕܟܼܵܦܘܿܪܘܼܬܼܵܐ܀
                </l><l>ܡ̣ܢ ܐܲܝܟܵܐ ܠܵܟܼ ܬܸܒܼܩܹܐ(<note place="foot" xml:id="ftn40" n="40"><p
                        rend="footnote text" xml:lang="syr"> ܕܬܒܩ̣ܐ L. R. 464</p></note>) ܚܢܵܢܵܟܼ ܐܸܠܵܐ ܐܸܢ ܒܝܼ:
                </l><l>ܕܝܲܬܝܼܪ ܡ̣ܢ ܟܠ ܦܸܠ̇ܚܹܬܼ ܥܵܘ̣ܠܵܐ ܒܛܵܠܘܿܡܘܼܬܼܵܐ܀ </l><l>ܗܵܐ ܨܵܡܲܪܬܵܐ ܪܲܒ̇ܬܼܵܐ
                ܕܥܵܘ̣ܠܵܐ ܒܠܲܥܬܲܢܝ ܡܵܪܲܢ: </l><l>ܗܲܒܼ ܠܝܼ ܐܝܼܕܼܵܟܼ ܐܸܣܲܩ ܡܸܢܵܗ̇ ܕܠܵܐ ܐܹܒܲܕܼ ܒܵܗ̇܀
                </l><l>ܒܗܵܒܼܬܼܵܐ ܢܸܦ̇ܠܹܬܼ ܘܐܸܢܗ̤ܘ ܕܬܲܗܡܹܐ ܠܵܐ ܣܵܠܹ̇ܩ ܐ̄ܢܵܐ: </l><l>ܐܵܘܫܸܛ ܠܝܼ ܡܵܪܝ
                ܖ̈ܲܚܡܹܐ ܡܸܢܵܟܼ ܕܲܢܕܲܠܘܿܢܵܢܝ܀ </l><l>ܒܝܼܫܵܐ ܨܵܕܲܢܝ ܘܲܒܼܓܼܵܘ ܦܲܚܹܗ ܗܵܐ ܚܵܢܹ̇ܩ ܠܝܼ:
                </l><l>ܬܒܼܘܿܪ ܐܲܢ̄ܬ̇ ܦܲܚܹܗ ܘܐܸܓܼܗܹܐ ܐܸܢܵܐ ܡ̣ܢ ܛܘܼܪܵܦܵܐ(<note place="foot"
                    xml:id="ftn41" n="41"><p rend="footnote text" xml:lang="syr"> ܛܘܪܦܗ R. 118</p></note>)܀</l>
            <pb ed="http://syriaca.org/bibl/1732" n="525"/>
            <l>ܫܘܼܚܢܵܐ ܢܒܲܥ ܒܝܼ ܕܟܼܵܦܘܿܪܘܼܬܼܵܐ ܘܗܵܐ ܡܒܲܣܒܸܣ ܠܝܼ: </l><l>ܐܵܣܝܵܐ ܛܵܒܼܵܐ ܛܘܼܫ ܒܝܼ ܣܲܡܵܟܼ
                ܐܸܬܼܐܲܣܹܐ ܒܹܗ܀ </l><l>ܢܟܼܝܼܠܵܐ ܦܓܲܥ̣ ܒܝܼ ܘܝܲܗ̣̄ܒܼ ܠܝܼ ܟܦܘܼܪܝܵܐ ܕܐܹܩܲܪܸܒܼ ܠܵܟܼ:
                </l><l>ܣܲܒܼ ܡܹܢܝ ܗܵܫܵܐ ܐܵܦ ܬܲܘܕܝܼܬܼܵܐ ܕܝܵܗܹ̇ܒܼ ܐ̄ܢܵܐ ܠܵܟܼ܀ </l><l>ܪܵܥܝܵܐ ܛܵܒܼܵܐ ܦܘܿܩ
                ܒܲܒܼܥܵܬܹܗ ܕܥܸܪܒܵܐ ܕܲܛܥ̣ܵܐ: </l><l>ܘܠܵܐ ܬܸܫܒ̇ܘܿܩܲܝܢܝ ܒܐܝܼ̈ܕܲܝ ܒܝܼܫܵܐ ܕܒܵܥܹ̇ܐ ܚܲܝܲܝ̈܀
                </l><l>ܒܗܵܠܹܝܢ ܙܵܘ̈ܥܹܐ ܕܲܬܼܝܵܒܼܘܼܬܼܵܐ ܪܗܝܼܒܼ ܗ̄ܘ̣ܵܐ ܫܸܡܥܘܿܢ: </l><l>ܘܲܒܼܚܸܢ̈ܓܼܵܬܼܵܐ
                ܪܵܥܘܿܡܵܬܼܵܐ ܡܸܬܼܟܲܦܲܫ ܗ̄ܘ̣ܵܐ܀ </l><l>ܥܲܠ ܐܸܣܟܘܼܦܬܼܵܐ ܕܖ̈ܲܚܡܵܘܗܝ ܕܲܒܼܪܵܐ ܒܪܲܟܼ ܟܲܕܼ
                ܓܵܥܹ̇ܐ: </l><l>ܕܚܲܨܝܼܦܘܼܬܹܗ ܬܸܦ̮ܬܲܚ ܬܲܪܥܵܐ ܕܒܹܝܬܼ ܕܲܝܵܢܵܐ܀ </l><l>ܗܵܐ ܡܲܚܙܝܼܬܼܵܐ ܠܐܲܝܢܵܐ
                ܕܲܣܢܝܼܩ ܥܲܠ ܫܘܼܒܼܩܵܢܵܐ: </l><l>ܕܐܵܦ ܗ̤ܘ ܢܲܚܨܸܦ ܥܲܠ ܒܵܥܘܼܬܼܵܐ ܘܗܵܐ ܐܸܬܼܚܲܣܝܼ܀
                </l><l>ܟܦܘܼܪܝܹܗ ܕܫܸܡܥܘܿܢ ܥܸܠܬܼܵܐ ܗܘ̤ܵܐ ܠܵܗ ܠܲܬܼܝܵܒܼܘܼܬܼܵܐ: </l><l>ܕܬܸܗܘܹܐ ܓܲܠܝܵܐ ܘܫܲܦܝܵܐ
                ܐܘܼܪܚܵܗ ܩܕܼܵܡ ܣܲܓܝܼ̈ܐܹܐ܀ </l><l>ܡ̣ܢ ܗܵܘ̇ ܓܲܒܼܝܵܐ ܣܲܒܼ ܬܲܚܘܝܼܬܼܵܐ ܡܵܐ ܕܲܡܦܝܼܣ ܐܲܢ̄ܬ̇:
                </l><l>ܘܲܓܼܥܝܼ ܒܚܲܫܵܐ ܡܲܪܝܼܪܵܐܝܼܬܼ ܥܲܠ ܣܘܼܪܚܵܢܵܟܼ܀ </l><l>ܒܟܼܝܼ ܐܲܝܟܼ ܕܲܒܼܟܼܵܐ
                ܘܡܸܬܼܩܲܒܲܠ ܐܲܢ̄ܬ̇ ܐܲܝܟܼ ܕܐܸܬܼܩܲܒܲܠ: </l><l>ܚܲܫ ܒܲܫܪܵܪܵܐ ܘܗܵܐ ܐܸܬܼܚܲܣܝܼܬ̇ ܫܲܪܝܼܪܵܐܝܼܬܼ܀
                </l><l>ܚܘܼܪ ܒܹܗ ܒܫܸܡܥܘܿܢ ܟܲܕܼ ܒܵܟܹ̇ܐ ܗ̄ܘ̣ܵܐ ܡܲܪܝܼܪܵܐܝܼܬܼ: </l><l>ܕܟܹܐܒܼܵܐ ܕܥܵܘ̣ܠܵܐ ܡܲܚܸܫ
                ܗ̄ܘ̣ܵܐ ܠܹܗ ܦܵܪܘܿܫܵܐܝܼܬܼ(<note place="foot" xml:id="ftn42" n="42"><p
                        rend="footnote text" xml:lang="syr"> ܣܓܝܐܝܬ P.</p></note>)܀ </l><l>ܕܢܸܪܕܘܿܦ ܡܸܢܹܗ ܚܛܵܗܵܐ
                ܕܥܲܠ̣ ܠܹܗ ܡܸܬܼܡܲܪܡܲܪ ܗ̄ܘ̣ܵܐ:</l>
            <pb ed="http://syriaca.org/bibl/1732" n="526"/>
            <l>ܕܠܵܐ ܨܵܒܹ̇ܐ ܗ̄ܘ̣ܵܐ ܕܢܸܥܡܲܪ ܥܲܡܹܗ ܒܲܫܒܼܵܒܼܘܼܬܼܵܐ܀ </l><l>ܚ̣ܙܵܐ ܠܓܹܗܲܢܵܐ ܕܢܵܗ̇ܡܵܐ
                ܠܩܘܼܒܼܠܹܗ ܥܲܙܝܼܙܵܐܝܼܬܼ: </l><l>ܘܲܬܼܪܲܥ̣ ܕܸܡ̈ܥܹܐ ܘܐܲܛܝܼܦܵܗ̇ ܗ̄ܘ̣ܵܐ ܘܕܸܥܟܲܬ̤ ܡܸܢܹܗ܀
                </l><l>ܚܲܕܼܪܹܗ ܒܝܼܫܵܐ ܒܣܸܕܼܖܹ̈ܐ ܠܙܝܼ̈ܙܹܐ ܕܟܼܵܦܘܿܪܘܼܬܼܵܐ: </l><l>ܘܐܲܥܝܼܪ ܒܸܟܼܝܵܐ
                ܘܲܒܼܚܸܢ̈ܓܼܵܬܼܵܐ ܙܟܼܵܐ ܠܠܸܓܼܝܘܿܢܵܘ̈ܗܝ܀ </l><l>ܚ̣ܙܵܐ ܚܲܟ̇ܝܼܡܵܐ ܠܢܘܼܪܹܗ ܕܥܵܘ̣ܠܵܐ
                ܕܣܲܦܝܼܦܵܐ ܒܹܗ: </l><l>ܘܡ̣ܢ ܪܹܫ ܓܘܼܫܡܹܗ ܬܪܲܥ̣ ܗ̄ܘ̣ܵܐ ܬܲܦܵܐ ܕܲܢܕܲܥܟܼܵܗ ܗ̄ܘ̣ܵܐ܀
                </l><l>ܒܩܵܠܵܐ ܕܒܸܟܼܝܵܐ ܫܲܬ̇ܩܹܗ ܠܪܲܥܡܵܐ ܕܟܼܵܦܘܿܪܘܼܬܼܵܐ: </l><l>ܘܲܒܼܬܼܵܘܕܝܼܬܼܵܐܦܪܲܥ̣
                ܠܐܸܫܛܵܪܵܐ ܕܛܵܠܘܿܡܘܼܬܼܵܐ܀ </l><l>ܚ̣ܙܵܐ ܗ̄ܘ̣ܵܐ ܒܢܲܦ̮ܫܹܗ ܫܘܼܚܬܵܐ ܕܥܵܘ̣ܠܵܐ ܘܛܵܒܼ ܟܸܪܝܲܬ̤
                ܠܹܗ: </l><l>ܘܡܲܝ̈ܵܐ ܢܲܩ̈ܕܹܐ ܐܲܪܡܝܼ ܘܡܲܪܩ̣ܵܗ̇ ܚܲܟ̇ܝܼܡܵܐܝܼܬܼ܀ </l><l>ܣܝܵܢܵܐ ܢܦܲܩ̣ ܗ̄ܘ̣ܵܐ
                ܡ̣ܢ ܓܵܘ ܦܘܼܡܹܗ ܘܐܸܬܼܦܲܠܦܲܠ ܒܹܗ: </l><l>ܘܐܲܫܦܲܥ̣ ܕܸܡ̈ܥܹܐ ܡ̣ܢ ܒܵܒܼ̈ܵܬܹܗ ܣ̣ܚܵܐ
                ܘܐܸܬ̇ܕܲܟ̇ܝܼ܀ </l><l>ܣܪܲܚ̣ ܐܲܝܟܼ ܣܲܟܼܠܵܐ ܘܲܗ̣ܦܲܟܼ ܐܲܬܼܩܸܢ ܐܲܝܟܼ ܚܲܟ̇ܝܼܡܵܐ: </l><l>ܕܐܵܦ
                ܐܲܢ̄ܬ̇ ܬܹܐܠܲܦ ܐܲܝܟܲܢ ܬܸܬܼܩܲܢ ܡܵܐ ܕܣܵܪܲܚ ܐܲܢ̄ܬ̇܀ </l><l>ܕܚ̣ܵܒܼ ܠܸܫܵܢܵܐ ܦܪܲܥ̣ ܗ̣̄ܘܲܝ̈
                ܥܲܝ̈ܢܹܐ ܕܗܵܘ̇ ܦܵܪܘܿܫܵܐ: </l><l>ܫܲܠܝܼܛ ܗ̄ܘ̣ܵܐ ܓܹܝܪ ܥܲܠ ܗܲܕܵܡܵܘ̈ܗܝ ܕܢܸܦܠܘܿܚ ܒܗܘܿܢ܀
                    </l><l>ܚ̣ܙܵܗ̇(<note place="foot" xml:id="ftn43" n="43"><p rend="footnote text" xml:lang="syr">
                        ܚ̣ܙܐ L. R. 118, 464</p></note>) ܠܲܚܛܝܼܬܼܵܐ ܕܡܸܬܼܗܲܦܟܵܐ ܒܹܗ ܕܬܹܐܚܘܿܕܼ(<note
                    place="foot" xml:id="ftn44" n="44"><p rend="footnote text" xml:lang="syr"> ܕܬܐܚܘܕ L. P.
                    R.</p></note>) ܐܲܬܼܪܵܐ: </l><l>ܘܚܲܢܩ̣ܵܗ̇ ܒܕܸܡ̈ܥܹܐ ܕܠܵܐ ܬܸܗܦܘܿܟܼ ܬܘܼܒܼ ܥܲܠ
                ܚܘܼܫܵܒܼܵܘ̈ܗܝ܀ </l><l>ܓܵܪܣܵܐ ܠܝܼܛܵܐ ܚ̣ܙܵܐ ܕܲܣܒܲܟܼ ܒܹܗ ܘܗܵܐ ܒܵܠܲܥ̇ ܠܹܗ: </l><l></l>
            <pb ed="http://syriaca.org/bibl/1732" n="527"/>
            <l>ܘܐܲܪܡ̣ܝܼ ܡܲܝ̈ܵܐ ܕܡܲܠܚ̣ܝܼܢ ܗ̄ܘ̣ܵܘ ܕܢܸܬܼܥܵܘܲܪ(<note place="foot" xml:id="ftn45" n="45"
                        ><p rend="footnote text" xml:lang="syr"> ܢܬܥ̇ܘܪ P. R. 118</p></note>) ܗ̄ܘ̣ܵܐ܀ </l><l>ܚܲܠܠܵܗ̇
                ܠܢܲܦ̮ܫܹܗ ܒܡܲܝ̈ܵܐ ܫܦܲܝ̈ܵܐ ܕܲܬܼܝܵܒܼܘܼܬܼܵܐ: </l><l>ܥܕܲܡܵܐ ܕܚܸܘܪܲܬ̤(<note place="foot"
                    xml:id="ftn46" n="46"><p rend="footnote text" xml:lang="syr"> ܕܬܚܘܪ R. 464</p></note>)
                    ܬܸܗܘܹܐ(<note place="foot" xml:id="ftn47" n="47"><p rend="footnote text" xml:lang="syr"> ܕܬܗܘܐ
                        R. 117</p></note>) ܠܒܼܘܼܫܵܐ ܠܒܹܝܬܼ ܡܲܠܟ̇ܘܼܬܼܵܐ܀ </l><l>ܫܘܼܦܪܹܗ ܐܵܘܒܸ̇ܕܼ
                ܘܲܒܼܟܼܵܐ ܪܲܒܲܬܼ ܟܲܕܼ ܒܵܥܹ̇ܐ ܠܹܗ: </l><l>ܘܐܸܫܟܲܚ ܕܝܼܠܹܗ ܘܗܵܝܕܹܝܢ ܐܲܗܡ̣ܝܼ ܡ̣ܢ
                ܚܸܢ̈ܓܼܵܬܼܵܐ܀ </l><l>ܡܠܘܿܐܵܐ ܪܲܒܵܐ ܝܲܗ̣̄ܒܼ ܠܵܟܼ ܫܸܡܥܘܿܢ ܐܘܿ ܬܲܝܵܒܼܵܐ: </l><l>ܕܗ̤ܘ ܢܸܦ̮ܬܲܚ
                ܠܵܟܼ ܬܲܪܥܵܐ ܕܖ̈ܲܚܡܹܐ ܡܵܐ ܕܲܡܦܝܼܣ ܐܲܢ̄ܬ̇܀ </l><l>ܐܵܦ ܙܵܕܹܩ ܗ̄ܘ̣ܵܐ ܕܡܸܢܹܗ ܕܫܸܡܥܘܿܢ
                ܬܹܐܠܲܦ ܥܹܕܬܵܐ: </l><l>ܕܐܲܝܢܵܘ ܬܲܪܥܵܐ ܕܥܵܐ̇ܠܝܼܢ ܡܸܢܹܗ ܟܠ ܬܲܝܵܒܹ̈ܐ܀ </l><l>ܕܠܵܐ
                ܫܲܬܼܐ̱ܣܬܼܵܐ ܡܲܢ ܓܹܝܪ ܡܸܫܟܲܚ ܢܸܒܼܢܸܐ ܒܲܝܬܵܐ: </l><l>ܠܫܸܡܥܘܿܢ ܫܲܦܝܼܪ ܕܲܒܟܼܠܡܸܕܸܡ ܢܸܗܘܹܐ
                ܩܲܕܼܡܵܝ܀ </l><l>ܠܗܵܢܵܐ ܟܹܐܦܵܐ ܝܵܐܹ̇ܐ ܡܵܕܹܝܢ ܢܸܬ̇ܕܲܡܹܐ ܐ̄ܢܵܫ(<note place="foot"
                    xml:id="ftn48" n="48"><p rend="footnote text" xml:lang="syr"> ܗܘܐ R. 464</p></note>):
                </l><l>ܒܟܼܠܗܘܿܢ ܕܘܼܡ̈ܣܹܐ ܕܐܝܼܬܼ ܒܵܗ̇ ܒܥܹܕܬܵܐ ܡ̣ܢ ܟܠ ܓܲܒܹ̇ܝ̈ܗ܀</l>
            <l>ܗ̤ܘܝܘܼ ܪܹܫܵܐ ܐܵܦ ܕܲܓܼܒܲܝ̈ܵܐ ܘܲܕܼܫܲܪܝܼܖܹ̈ܐ: </l><l>ܘܗ̤ܘ ܬܘܼܒܼ ܟܲܕܼ ܗ̤ܘ ܥܒܼܝܼܕܼ ܩܲܕܼܡܵܝܵܐ
                ܨܹܝܕܼ ܬܲܝܵܒܼܹ̈ܐ܀ </l><l>ܓܡܝܼܪ ܒܲܫܠܝܼܚܹ̈ܐ ܘܲܚܠܝܼܛ ܫܲܪܒܹܗ ܥܲܡ ܚܲܛܵܝܹ̈ܐ: </l><l>ܕܟܼܠܗܘܿܢ
                ܬܸܓܼܡܹ̈ܐ ܕܐܝܼܬܼ ܒܵܗ̇ ܒܥܹܕܬܵܐ ܠܹܗ(<note place="foot" xml:id="ftn49" n="49"><p
                        rend="footnote text" xml:lang="syr"> ܒܗ L. R. 464</p></note>) ܢܸܬ̇ܕܲܡܘܿܢ܀ </l><l>ܐܝܼܬܼ ܒܹܗ
                ܚܵܘܪܵܐ ܘܲܠܙܲܕܝܼܩܹ̈ܐ ܘܲܠܚܲܛܵܝܹ̈ܐ: </l><l>ܕܲܒܼܗܵܝ̇ ܕܝܼܠܹܗ ܢܸܚܙܹܝܘܗܝ ܟܠܢܵܫ (ܟܲܕܼ
                    ܚܵܐܲܪ(<note place="foot" xml:id="ftn50" n="50"><p rend="footnote text" xml:lang="syr"> ܡܐ ܕܚ̇ܐܪ
                        R. 464</p></note>) ܒܹܗ܀ </l><l>ܥܒܼܝܼܕܼ ܡܲܚܙܝܼܬܼܵܐ ܐܵܦ ܠܲܓܼܡܝܼܖܹ̈ܐ
                ܘܲܠܬܲܝܵܒܹ̈ܐ:</l>
            <pb ed="http://syriaca.org/bibl/1732" n="528"/>
            <l>ܕܟܼܠ ܡܲܢ ܕܐܝܼܬܼ ܒܵܗ̇ ܒܥܹܕܬܵܐ ܢܨܲܒܸ̇ܬܼ ܢܲܦ̮ܫܹܗ ܡܸܢܹܗ܀ </l><l>ܓܡܝܼܪ ܒܲܫܪܵܪܵܐ ܘܲܓܼܡܝܼܪ
                ܣܲܓ̇ܝܼ ܒܟܼܵܦܘܿܪܘܼܬܼܵܐ: </l><l>ܓܡܝܼܪ ܟܲܕܼ ܚܵܛܹ̇ܐ ܘܲܓܼܡܝܼܪ ܝܲܬ̇ܝܼܪ ܟܲܕܼ ܬܵܐܹ̇ܒܼ ܗ̄ܘ̣ܵܐ܀
                </l><l>ܡܠܝܼܠ ܒܲܟܼܦܘܼܪܝܵܐ ܘܕܵܡܹ̇ܐ ܠܪܲܥܡܵܐ ܒܩܵܠ ܬܵܘܕܝܼܬܼܵܐ: </l><l>ܒܕܸܡ̈ܥܹܐ ܥܲܬ̇ܝܼܪ
                ܘܲܒܼܓܸܠܝܵܢܹ̈ܐ (ܪܹܫܵܝܵܐ ܗ̄ܘ̣ܵܐ܀ </l><l>ܕܗ̤ܘ(<note place="foot" xml:id="ftn51" n="51"><p
                        rend="footnote text" xml:lang="syr"> ܪܫܐ ܘܩܕܡܐ܀ ܗ̣ܘ R. 464</p></note>) ܩܲܕܼܡܵܝܵܐ ܐܵܘܕܝܼ
                ܒܲܒܼܪܵܐ ܕܡܲܢ̣ܘܼ ܘܒܲܪ ܡܲܢ: </l><l>ܘܗ̤ܘ ܬܘܼܒܼ ܟܲܕܼ ܗ̤ܘ ܟܦܲܪ ܩܲܕܼܡܵܝܵܐ ܕܠܵܐ ܝܵܕܲܥ̇ ܠܹܗ܀
                </l><l>ܗ̤ܘ ܗܘ̤ܵܐ ܪܹܫܵܐ ܐܵܦ ܩܲܕܼܡܵܝܵܐ ܠܲܬܼܝܵܒܼܘܼܬܼܵܐ: </l><l>ܘܫܲܦܝܼܪ ܥܠܵܘܗܝ ܒܲܢܝܵܐ ܥܹܕܬܵܐ
                ܒܟܼܠ ܫܘܼܚ̈ܠܵܦܝܼܢ܀ </l><l>ܚܲܟܝܼܡܵܐ ܗ̄ܘ ܓܹܝܪ ܒܲܪ ܢܲܓܵܖܹ̈ܐ ܕܣܵܡ̣ ܫܲܬܼܐ̱ܣܹ̈ܝܗ̇: </l><l>ܡܸܛܠ
                ܗܵܢܵܐ ܒܢ̣ܵܗ̇ ܥܲܠ ܫܸܡܥܘܿܢ ܡ̣ܢ ܫܘܼܪܵܝܵܐ܀ </l><l>ܒܲܬܼܝܵܒܼܘܼܬܼܵܐ ܚܬܼܝܼܪܵܐ ܥܹܕܬܵܐ ܝܲܬ̇ܝܼܪ
                ܡ̣ܢ ܟܠ: </l><l>ܕܒܼܵܗ̇ ܗ̣̄ܘ ܥܵܬܼ̇ܪܝܼܢ ܟܠܗܘܿܢ ܟܸܢܫܹ̈ܝܗ̇ ܟܲܗܝܼܢܵܐܝܼܬܼ܀ </l><l>ܐܸܢ ܙܵܢܝܼܬܼܵܐ
                (ܚܵܒܼ̇ܨܵܐ ܕܬܸܥܘܿܠ(<note place="foot" xml:id="ftn52" n="52"><p rend="footnote text" xml:lang="syr">
                        ܕܬܥ̣ܘܠܝ ܚ̇ܒܨܐ P. R. 117, 464</p></note>) ܐܵܦ ܓܲܝܵܣܵܐ: </l><l>ܕܠܵܐ ܬܝܵܒܼܘܼܬܼܵܐ
                ܬܲܪܥܵܐ ܠܗܵܠܹܝܢ ܡ̇ܢ ܦܵܬܲܚ ܗ̄ܘ̣ܵܐ܀ </l><l>ܘܡܸܛܠܗܵܢܵܐ ܥܲܠ ܟܵܦܘܿܪܵܐ ܒܲܢܝܵܐ ܥܹܕܬܵܐ:
                </l><l>ܕܢܼܗܘܘܿܢ ܠܵܚ̇ܡܝܼܢ ܟܠܗܘܿܢ ܕܘܼܡܣܹ̈ܝܗ̇ ܕܠܵܐ ܕܘܼܘܵܕܼܵܐ܀ </l><l>ܡ̇ܢ ܡܸܫܟܲܚ ܗ̄ܘ̣ܵܐ
                ܕܢܸܒܼܢܸܐ ܢܲܦ̮ܫܹܗ ܥܲܠ ܝܘܿܚܲܢܵܢ: </l><l>ܕܠܵܐ ܓܫܲܦ̣ ܗ̄ܘ̣ܵܐ ܒܹܗ ܚܛܵܗܵܐ ܡܸܡܬܼܘܿܡ ܐܵܘ
                ܣܲܟܼܠܘܼܬܼܵܐ܀ </l><l>ܚܲܕܼܝܵܐ ܕܢܘܼܪܵܐ ܙܲܝܲܚ ܛܲܥ̣ܢܹܗ ܚܲܒ̇ܝܼܒܼܵܐܝܼܬܼ:</l>
            <pb ed="http://syriaca.org/bibl/1732" n="529"/>
            <l>ܘܡܲܢ ܡܸܫܟܲܚ ܗ̄ܘ̣ܵܐ ܕܢܸܬ̇ܕܲܡܹܐ ܒܹܗ(<note place="foot" xml:id="ftn53" n="53"><p
                        rend="footnote text" xml:lang="syr"> ܠܗ P. R. 117</p></note>) ܕܠܵܐ ܢܸܣܬܲܪܲܕܼ܀ </l><l>ܒܫܸܡܥܘܿܢ
                ܓܲܒܼܝܵܐ ܦܫܝܼܩ ܠܵܟܼ ܕܲܬܼܚܘܼܪ ܕܲܡܠܹܐ ܣܲܒܼܪܵܐ: </l><l>ܕܒܼܵܬܲܪ ܕܲܟܼܦܲܪ ܬܵܒܼ ܘܐܸܬܼܩܲܒܲܠ
                ܫܲܪܝܼܪܵܐܝܼܬܼ܀ </l><l>ܒܹܗ ܝܵܠܹ̇ܦ ܐܲܢ̄ܬ̇ ܕܐܝܼܬܼ ܒܵܗ̇ ܚܲܝܠܵܐ ܒܲܬܼܝܵܒܼܘܼܬܼܵܐ: </l><l>ܥܕܲܡܵܐ
                ܕܬܸܡܛܹܐ ܠܕܲܪܓܼܵܐ ܪܵܡܵܐ ܕܲܓܼܡܝܼܪܘܼܬܼܵܐ܀ </l><l>ܩܲܕܼܡܵܝܵܐ ܗ̄ܘ̣ܵܐ ܘܒܼܵܬܲܪ ܕܲܚܛ̣ܵܐ ܘܬܼܵܒܼ
                ܒܲܫܪܵܪܵܐ: </l><l>ܠܵܐ ܢܚܸܬܼ ܕܲܪܓܼܵܐ ܕܢܸܗܘܹܐ ܕܲܬܼܪܹܝܢ ܐܵܘ ܕܲܬܼܠܵܬܼܵܐ܀ </l><l>ܣܠܸܩ̣ ܗ̄ܘ̣ܵܐ
                ܒܕܸܡ̈ܥܹܐ ܘܩܵܡ̣ ܗ̄ܘ̣ܵܐ ܒܕܼܘܼܟ̇ܬܹܗ ܕܠܵܐ ܫܘܼܚܠܵܦܵܐ: </l><l>ܘܲܛܥܝܼܢ ܒܐܝܼܕܹܗ ܩܠܝܼ̈ܕܹܐ
                ܘܲܫܡܵܐ ܘܦܵܩܘܿܕܼܘܼܬܼܵܐ܀ </l><l>ܡܘܿܢ ܕܐܵܘܒܸ̇ܕܼ ܗ̄ܘ̣ܵܐ ܒܟܼܵܦܘܿܪܘܼܬܼܵܐ ܒܕܸܡ̈ܥܹܐ ܫܲܩ̣ܠܹܗ:
                </l><l>ܕܟܼܠ ܡܲܢ ܕܐܵܬܹ̇ܐ ܠܲܬܼܝܵܒܼܘܼܬܼܵܐ ܣܲܒܼܪܵܐ ܢܸܫܟܲܚ܀ </l><l>ܟܠ ܡܘܼܫ̈ܚܵܬܼܵܐ ܕܐܝܼܬܼ ܒܵܗ̇
                ܒܥܹܕܬܵܐ ܥܠܵܘܗܝ ܡܸܣܬܲܡ̈ܟܵܢ: </l><l>ܘܲܚܠܝܼܛ ܘܲܫܘܹܐ ܥܲܡ ܖ̈ܵܡܵܬܼܵܐ ܘܥܲܡ ܡܵܟ̈ܵܬܼܵܐ܀
                </l><l>ܠܥܸܠ ܡܸܢܹܗ ܓܹܝܪ ܒܲܓܼܡܝܼܪܘܼܬܼܵܐ ܐ̄ܚܪܹܢܵܐ ܠܵܐ ܐܝܼܬܼ: </l><l>ܘܠܵܐ ܒܚܲܛܵܝܹ̈ܐ ܕܬܲܚܬܵܝ
                ܡܸܢܹܗ ܕܟܼܵܦܘܿܪܵܐ ܗ̄ܘ̣ܵܐ܀ </l><l>ܟܕܼ ܡܵܘܕܹܐ ܗ̄ܘ̣ܵܐ ܥܕܲܡܵܐ ܠܐܲܒܼܵܐ ܡܬܲܚ̣ ܓܸܠܝܵܢܹܗ:
                </l><l>ܘܟܲܕܼ ܟܵܦܲܪ ܗ̄ܘ̣ܵܐ ܕܐܵܦܠܵܐ ܝܵܕܲܥ̇ ܠܲܒܼܪܵܐ ܐܲܚ̣ܪܸܡ܀ </l><l>ܢܚܸܬܼ ܒܲܚܛܵܗܵܐ (ܥܕܲܡܵܐ
                    ܠܣܵܟܼܵܐ(<note place="foot" xml:id="ftn54" n="54"><p rend="footnote text" xml:lang="syr"> ܛܒܼܥ
                        ܒܬܗܘܡܐ R. 464.</p></note>) ܕܟܼܵܦܘܿܪܘܼܬܼܵܐ: </l><l>ܘܒܲܬܼܝܵܒܼܘܼܬܼܵܐ ܡܲܛ̣ܝܼ
                ܠܕܲܪܓܼܵܐ ܕܲܓܼܡܝܼܪܘܼܬܼܵܐ܀ </l><l>ܒܲܚܕܼܵܐ ܕܘܼܟ̇ܬܼܵܐ ܕܐܲܢ̄ܬ̇ ܗ̣̄ܘ ܟܹܐܦܵܐ ܫܡܲܥ̣ ܡ̣ܢ
                ܡܵܪܲܢ:</l>
            <pb ed="http://syriaca.org/bibl/1732" n="530"/>
            <l>ܒܕܼܘܼܟ̇ܬܼܵܐ ܐ̄ܚܪܹܬܼܸܵܐ ܫܲܚܠܸܦ(<note place="foot" xml:id="ftn55" n="55"><p
                        rend="footnote text" xml:lang="syr"> ܕܫܲܚܠܦ R. 117, 464 ܚ̇ܠܦ̣ R. 118</p></note>) ܡܸܠܬܹܗ
                ܩ̣ܪܵܝܗܝ ܣܵܛܵܢܵܐ܀ </l><l>ܒܚܲܕܼ ܥܸܕܵܢܵܐ ܛܲܥ̣ܢܹܗ ܝܲܡܵܐ ܟܲܕܼ ܟܹܐܦܵܐ ܗ̄ܘ̣ܵܐ: </l><l>ܘܒܼܵܬܲܪ
                ܩܲܠܝܼܠ ܒܲܠܥܹܗ ܬܗܘܿܡܵܐ ܥܲܠ ܕܐܸܬܼܦܲܠܲܓܼ܀ </l><l>ܐܝܼܬܼ ܒܹܗ ܕܲܖ̈ܓܹܐ ܕܪܵܡܝܼܢ ܣܲܓ̇ܝܼ
                ܘܲܕܼܡܲܟ̇ܝܼܟܼܝܼܢ: </l><l>ܕܟܼܠܗܘܿܢ ܬܸܓܼܡܹ̈ܐ(<note place="foot" xml:id="ftn56" n="56"><p
                        rend="footnote text" xml:lang="syr"> ܟܢ̈ܫ̣ܐ R. 464.</p></note>) ܕܐܝܼܬܼ ܒܵܗ̇ ܒܥܹܕܬܵܐ ܥܠܵܘܗܝ
                ܢܸܣܬܲܕܪܘܼܢ܀ </l><l>ܓܡܝܼܖܹ̈ܐ ܕܐܝܼܬܼ ܒܹܗ ܒܥܵܠܡܵܐ ܠܡܲܚܣܸܢ ܛܵܟܼ ܡܵܛܹ̇ܝܢ ܠܹܗ:
                </l><l>ܘܚܲܛܵܝܹ̈ܐ ܬܘܼܒܼ ܒܲܬܼܝܵܒܼܘܼܬܼܵܐ ܨܹܐܕܼܵܘܗܝ ܐܸܢܘܿܢ܀ </l><l>ܐܝܼܬܼ ܒܹܗ ܐܲܬܼܪܵܐ
                ܘܲܠܙܵܢܝܼܬܼܵܐ ܘܲܠܓܲܝܵܣܵܐ: </l><l>ܘܲܠܙܲܕܝܼܩܹ̈ܐ ܘܲܠܚܲܛܵܝܹ̈ܐ ܠܟܼܠܗܘܿܢ ܐܲܟܲܚ̄ܕܼ܀
                </l><l>ܫܲܬܼܐ̱ܣܬܼܵܐ ܗ̄ܘܼ ܓܹܝܪ ܘܟܼܠܗܘܿܢ(<note place="foot" xml:id="ftn57" n="57"><p
                        rend="footnote text" xml:lang="syr"> ܕܟܠܗܘܢ R. 117, 464</p></note>) ܕܘܼܡܣܹ̈ܐ ܥܠܵܘܗܝ
                ܡܸܬܼܡܲܬܼܚܝܼܢ: </l><l>ܕܲܒܼܟܼܠ ܦܘܼܖ̈ܣܝܼܢ ܟ̱ܠܹܗ ܒܲܝܬܵܐ ܥܠܵܘܗܝ ܢܸܫܬܲܟܼܠܲܠ܀ </l><l>ܚܘܼܪ ܒܹܗ
                ܒܫܸܡܥܘܿܢ ܘܲܣܕܼܘܿܪ ܢܲܦ̮ܫܵܟܼ ܥܲܠ ܒܸܢܝܵܢܹܗ: </l><l>ܕܟܼܠ ܡܲܢ ܕܐܝܼܬܲܝܟ ܐܝܼܬܼ ܠܵܟܼ ܐܲܬܼܪܵܐ
                ܒܹܗ ܐܸܢ ܬܸܨܒܸ̇ܐ܀ </l><l>ܐܸܢ ܙܲܕܝܼܩ ܐܲܢ̄ܬ̇ ܬܸܕܼܡܸܐ ܠܕܼܝܼܠܹܗ ܗܲܝܡܵܢܘܼܬܵܟܼ: </l><l>ܘܐܸܢ
                ܚܲܛܵܝܵܐ ܐܲܢ̄ܬ̇ ܒܕܸܡܥܵܘ̈ܗܝ ܡܲܪܵܐ ܘܒܲܬܼܝܵܒܼܘܼܬܹܗ܀ </l><l>ܐܸܢ ܚܵܕܼܪܝܼܢ ܠܵܟܼ ܓܲܠ̈ܠܹܐ
                ܕܥܵܘܼܠܵܐ ܠܡܸܬ̇ܛܲܒܵܥܘܼ: </l><l>ܓܥܝܼ ܐܲܝܟܼ ܕܲܓܼܥ̣ܵܐ ܡܵܪܝ ܥܲܕܲܪܲܝܢܝ ܘܲܡܕܲܠܹܐ ܠܵܟܼ܀
                </l><l>ܚܛܵܗܵܐ ܪܲܒܵܐ ܐܸܢ ܟܵܪܹܟܼ ܠܵܟܼ ܐܲܝܟܼ ܡܵܡܘܿܠܵܐ: </l><l>ܡܵܪܝ ܡܵܪܝ ܕܲܠܵܢܝ ܩܪܝܼ ܠܹܗ
                ܠܲܒܼܪܵܐ ܘܗ̤ܘ ܦܵܪܹܩ ܠܵܟܼ܀ </l><l>ܐܸܢ ܡܸܬ̇ܬ̇ܚܸܕܼ ܐܲܢ̄ܬ̇ ܒܪܘܼܫܥܵܐ ܕܚܲܣܝܼܢ ܐܲܝܟܼ
                ܕܲܟܼܦܘܼܪܝܵܐ:</l>
            <pb ed="http://syriaca.org/bibl/1732" n="531"/>
            <l>ܒܟܼܝܼ(<note place="foot" xml:id="ftn58" n="58"><p rend="footnote text" xml:lang="syr"> ܒܥܝܼ R. 117,
                        464</p></note>)ܐܲܝܟܼ ܫܸܡܥܘܿܢ ܘܲܒܼܚܸܢ̈ܓܼܵܬܼܵܟܼ(<note place="foot"
                    xml:id="ftn59" n="59"><p rend="footnote text" xml:lang="syr"> ܘܒܚܢ̈ܓܬܐ P. R. 117</p></note>)
                ܡܸܬܼܚܲܣܹܐ ܐܲܢ̄ܬ̇܀ </l><l>ܐܸܢ ܢܵܦܹ̇ܠ ܐܲܢ̄ܬ̇ ܐܲܝܟܼ ܕܲܢܦܲܠ ܗ̄ܘ̣ܵܐ ܩܘܼܡ ܐܲܟܼܘܵܬܹܗ:
                </l><l>ܕܡܲܚܙܝܼܬܼܵܐ ܗ̣̄ܘ ܠܵܟܼ ܘܐܸܢ ܬܚܘܼܪ ܒܹܗ ܡܸܨܛܲܒܲܬܼ ܐܲܢ̄ܬ̇܀ </l><l>ܬܲܪܥܹܗ ܕܲܒܼܪܵܐ
                ܦܬܼܝܼܚ ܗ̣̄ܘ ܒܖ̈ܲܚܡܹܐ ܠܲܕܼܒܼܵܥܹ̇ܐ ܠܹܗ: </l><l>ܒܪܝܼܟܼ ܕܲܩ̣ܪܵܐ ܠܲܢ ܠܲܬܼܝܵܒܼܘܼܬܼܵܐ
                ܕܢܸܬܼܚܲܣܹܐ ܒܵܗ̇(<note place="foot" xml:id="ftn60" n="60"><p rend="footnote text" xml:lang="syr"> ܒܗ
                        R. 117, 118</p></note>)܀</l>
            <l>(ܫܠܸܡ̣ ܡܹܐܡܪܵܐ ܕܡܵܪܝ ܝܲܥܩܘܿܒܼ ܡܲܠܦܵܢܵܐ: </l><l>ܕܥܲܠ ܟܦܘܼܪܝܹܗ ܕܫܸܡܥܘܿܢ ܦܲܛܪܘܿܣ ܪܹܫܵܐ
                    ܕܲܫܠܝܼܚܹ̈ܐ(<note place="foot" xml:id="ftn61" n="61"><p rend="footnote text" xml:lang="syr"> R.
                        464 ܫܠܡ ܕܥܠ ܟܦܘܪܝܗ ܕܫܡܥܘܢ ܟܐܦܐ. R. 118</p></note>).</l>
            <l>ܡ̣ܢ ܡܹܐܡܪܵܐ ܕܡܵܪܝ ܝܲܥܩܘܿܒܼ ܕܥܲܠ ܬܝܵܒܼܘܼܬܼܵܐ. ܥܲܠ ܡܲܪܬ̇ܝܵܢܘܼܬܼܵܐ </l>
            <l>ܗܘ̤ܵܐ ܗ̄ܘ̣ܵܐ ܫܘܼܚܢܵܐ ܒܢܲܦ̮ܫܹܗ ܕܫܸܡܥܘܿܢ ܪܹܫ ܬܲܠܡܝܼ̈ܕܹܐ: </l><l>ܕܥܵܘ̣ܠܵܐ ܟܡܸܢ ܠܹܗ
                ܘܐܲܪܡ̣ܝܼ ܬܲܒܼܪܹܗ ܒܟܼܵܦܘܿܪܘܼܬܼܵܐ܀ </l><l>ܘܟܲܕܼ ܐܸܬܼܓܵܘܲܣ ܒܲܬܼܝܵܒܼܘܼܬܼܵܐ ܘܐܲܝܬ̇ܝܼ
                ܕܸܡ̈ܥܹܐ: </l><l>ܥܲܨܒܹܗ ܡܫܝܼܚܵܐ ܘܫܘܼܦܪܹܗ ܝܲܗ̣̄ܒܼ ܠܹܗ ܗܵܘ̇ ܩܲܕܼܡܵܝܵܐ܀ </l><l>ܥܲܕܼܠܵܐ
                ܢܸܚܛܸܐ ܥܒܼܝܼܕܼ ܗ̄ܘ̣ܵܐ ܪܹܫܵܐ ܠܬܲܠܡܝܼܕܼܘܼܬܼܵܐ: </l><l>ܘܒܼܵܬܲܪ ܕܲܟܼܦܲܪ ܒܲܬܼܝܵܒܼܘܼܬܹܗ
                ܕܘܼܟ̇ܬܹܗ ܝܲܗ̣̄ܒܼ ܠܹܗ܀ </l><l></l>
            <pb ed="http://syriaca.org/bibl/1732" n="532"/>
            <l>ܠܵܐ ܐܲܚܬܹܗ ܗ̄ܘ̣ܵܐ ܕܢܸܗܘܸܐ ܕܚܲܡܫܵܐ ܐܵܘ ܕܲܬܼܠܵܬܼܵܐ: </l><l>ܐܸܠܵܐ ܒܕܲܪܓܹܗ ܗܵܘ̇
                    ܩܲܕܼܡܵܝܵܐ(<note place="foot" xml:id="ftn62" n="62"><p rend="footnote text" xml:lang="syr"> ܥܠܝܐ
                        R. 464</p></note>) ܣܠܸܩ̣ ܐܲܩܝܼܡܹܗ܀ </l><l>ܥܲܕܼܠܵܐ ܢܸܟܼܦܘܿܪ ܪܲܒ ܒܲܝܬܵܐ ܗ̄ܘ̣ܵܐ
                ܘܲܟܼܦܲܪ ܘܲܢܦܲܩ: </l><l>ܘܲܕ̇ܬܼܵܒܼ ܐܲܥ̣ܠܹܗ ܘܐܵܘܣܸܦ̣ ܝܲܗ̣̄ܒܼ ܠܹܗ ܥܵܢܹ̈ܗ ܕܢܸܪܥܹܝܗ̇܀
                </l><l>ܝܲܗ̣̄ܒܼ ܠܹܗ ܩܠܝܼܕܼܵܘ̈ܗܝ ܗܵܠܹܝܢ ܕܐܵܘܒܸ̇ܕܼ ܟܲܕܼ ܟܵܦܲܪ ܗ̄ܘ̣ܵܐ: </l><l>ܘܐܵܘܣܸܦ̣ ܠܹܗ
                ܬܘܼܒܼ ܐܸܡܖܹ̈ܐ ܘܥܸܖ̈ܒܹܐ ܘܲܢ̈ܩܵܘܵܬܼܵܐ܀ </l><l>ܐܲܟܼܡܵܐ ܕܫܘܼܦܪܵܐ ܐܸܬ̇ܬܵܘܣܲܦ ܠܹܗ
                ܒܲܬܼܝܵܒܼܘܼܬܼܵܐ: </l><l>ܐܵܘܣܸܦ̣ ܗ̄ܘ̣ܵܐ ܠܹܗ ܐܵܦ ܫܘܼܠܛܵܢܵܐ ܒܥܵܢ̈ܵܐ ܕܐܸܫܟܲܚ̣܀
                </l><l>ܪܲܚܡ̣ܵܗ̇ ܠܥܵܢܹ̈ܗ ܘܡܝܼܬܼ ܥܲܠ ܐܲܦܹ̈ܝܗ̇ ܒܲܪ ܐܲܠܵܗܵܐ: </l><l>ܘܝܲܗ̣ܒܵܗ̇ ܠܫܸܡܥܘܿܢ
                ܕܲܬܼܟܼܝܼܠ ܗ̄ܘ̣ܵܐ ܥܠܵܘܗܝ ܕܲܡܢܲܛܲܪ ܠܵܗ̇܀ </l><l>ܘܗܵܢܵܐ ܓܲܒܼܪܵܐ ܬܲܠܡܝܼܕܼܵܗ̇ ܗ̣̄ܘ
                ܕܲܬܼܝܵܒܼܘܼܬܼܵܐ: </l><l>ܘܗ̤ܝ ܐܲܥܸܠܬܹܗ ܕܲܢܦܲܩ ܗ̄ܘ̣ܵܐ ܠܹܗ ܐܸܠܘܼ ܠܵܐ ܗܸܝ܀ </l><l>ܟܦܲܪ ܗ̄ܘ̣ܵܐ
                ܒܡܵܪܹܗ ܘܝܼܡ̣ܵܐ ܘܐܲܚܪܸܡ̣ ܕܠܵܐ ܝܵܕܲܥ̇ ܠܹܗ: </l><l>ܘܲܪܓܸܙ ܘܲܢܦܲܩ̣ ܡܸܢܹܗ ܕܒܲܝܬܵܐ ܘܗܵܐ
                    ܐܸܙܲܠ̣(<note place="foot" xml:id="ftn63" n="63"><p rend="footnote text" xml:lang="syr"> ܢܐܙܠ̣
                        R. 117</p></note>) ܠܹܗ܀ </l><l>ܘܲܬܼܝܵܒܼܘܼܬܼܵܐ ܪܸܗܛܲܬ̤ ܒܵܬܼܪܹܗ ܟܲܕܼ ܥܵܪܹܩ
                ܗ̄ܘ̣ܵܐ: </l><l>ܘܐܲܥܛܸܦ̣ܬܹܗ ܗ̄ܘ̣ܵܬܼ ܕܥܲܠ ܐܸܣܟ̇ܘܼܦܬܹܗ ܕܡܵܪܹܗ ܢܸܒܼܪܘܿܟܼ܀ </l><l>ܘܐܲܠܸܦܬܹܗ
                ܗ̄ܘ̣ܵܬܼ ܕܢܲܝܬܹܐ ܕܸܡ̈ܥܹܐ ܚܠܵܦ ܩܘܼܪܒܵܢܵܐ: </l><l>ܘܲܫܩܲܠ̣ ܘܐܲܝܬ̇ܝܼ ܐܲܝܟܼ ܕܐܸܬܼܚܲܟܲܡ
                ܒܲܬܼܝܵܒܼܘܼܬܼܵܐ܀ </l><l>ܘܡܸܚܕܼܵܐ ܕܐܸܬ̤ܵܐ ܚ̣ܵܪ ܒܹܗ ܡܫܝܼܚܵܐ ܘܲܗܘ̤ܵܐ ܫܲܦܝܼܪ: </l><l>ܘܐܲܟܼܡܵܐ
                ܕܠܲܓܼܡܵܪ ܠܵܐ ܟܦܝܼܪ ܗ̄ܘ̣ܵܐ ܠܹܗ ܚܲܠܛܹܗ ܥܲܡܹܗ܀</l>
            <pb ed="http://syriaca.org/bibl/1732" n="533"/>
            <l>ܘܒܼܵܬܲܪ ܗܵܟܲܢ ܟ̱ܠܵܗ̇ ܥܵܢ̈ܵܐ ܕܡܝܼܬܼ ܥܲܠ ܐܲܦܹ̈ܝܗ̇: </l><l>ܠܹܗ ܝܲܗ̣ܒܵܗ̇ ܗ̄ܘ̣ܵܐ ܐܲܝܟܼ
                ܕܲܠܪܵܚܡܵܐ ܕܠܵܐ ܚܛ̣ܵܐ ܡܸܡܬܼܘܿܡ܀ </l><l>ܘܲܠܬܲܝܵܒܹ̈ܐ ܥܲܒܼܕܹܗ ܨܘܼܪܬܵܐ ܐܵܦ ܡܲܚܙܝܼܬܼܵܐ:
                </l><l>ܕܲܗܘ̤ܵܘ ܝܵܕܼܥ̇ܝܼܢ ܡܵܢܵܐ ܗ̣̄ܘ ܚܲܝܠܵܗ̇ ܕܲܬܼܝܵܒܼܘܼܬܼܵܐ܀ </l><l>ܘܲܒܼܗܵܘ̇ ܫܘܼܦܪܵܐ
                ܕܐܝܼܬܼ ܠܲܟܼܝܵܢܵܐ ܥܲܕܼ ܠܵܐ ܢܸܚܛܹܐ: </l><l>ܡܸܚܕܼܵܐ ܕܬܼܵܐܹ̇ܒܼ ܥܵܐܹ̇ܠ ܩܵܐܹ̇ܡ ܒܹܝܬܼ
                ܐܲܠܵܗܵܐ܀ </l><l>ܘܲܒܼܚܲܛܵܝܵܐ ܕܬܼܵܐܹ̇ܒܼ ܚܵܕܹܝܢ ܐܵܦ ܡܲܠܲܐܟܹ̈ܐ: </l><l>ܥܲܠ ܕܐܸܫܬܲܟܼܚܲܬ̤
                ܨܘܼܪܬܹܗ ܕܡܲܠܟܵܐ ܕܐܲܒ̇ܝܼܕܼܵܐ ܗ̄ܘ̣ܵܬܼ܀ </l><l>ܡܸܟܹܝܠ ܢܲܦ̮ܫܵܐ ܗܵܐ ܬܟܼܝܼܠܵܐ ܐܲܢ̄ܬ̇ܝ
                ܘܫܲܪܝܼܪܵܐ ܠܹܟܼܝ: </l><l>ܕܡܸܬܼܦܲܢܹܐ ܗ̣̄ܘ ܠܹܟܼܝ ܫܘܼܦܪܹܟܼܝ ܬܵܝ ܠܹܟܼܝ ܨܹܝܕܼ ܐܲܠܵܗܵܐ܀
                </l><l>ܐܲܝܟܼ ܕܐܸܬܼܦܲܢܝܼ ܠܫܸܡܥܘܿܢ ܪܹܫܵܐ(<note place="foot" xml:id="ftn64" n="64"><p
                        rend="footnote text" xml:lang="syr"> ܫܘܦܪܐ R. 117</p></note>) ܕܲܫܠܝܼܚܘܼܬܼܵܐ: </l><l>ܡܸܬܼܦܲܢܹܐ
                ܠܹܟܼܝ ܟ̱ܠܹܗ ܫܘܼܦܪܵܐ ܗܵܘ̇ ܕܲܟܼܝܵܢܹܟܼܝ܀</l>
            <l>ܡ̣ܢ ܡܹܐܡܪܵܐ ܕܡܵܪܝ ܝܲܥܩܘܿܒܼ: </l><l>ܕܥܲܠ ܚܲܡܸܫ ܟܲܟ̇ܖ̈ܝܼܢ ܕܝܲܗ̣̄ܒܼ ܡܵܪܲܢ
                ܠܥܲܒܼܕܵܘ̈ܗܝ.(ܫܸܡܥܘܿܢ ܟܹܐܦܵܐ(<note place="foot" xml:id="ftn65" n="65"><p
                        rend="footnote text" xml:lang="syr"> Ab edit. Add.</p></note>))</l>
            <l>ܥ̣ܩܲܪ ܗ̄ܘ̣ܵܐ ܘܲܫܕܼܵܐ ܗܲܝ̈ܟ̇ܠܹܐ ܖ̈ܵܡܹܐ ܕܲܦܬܲܟܼܪܘܼܬܼܵܐ: </l><l>ܘܲܢ̣ܨܲܒܼ ܥܹܕܬܵܐ ܘܟܹܐܦܵܐ
                ܩܲܕܼܡܵܐ ܒܢ̣ܵܐ ܒܵܗ̇ ܢܲܦ̮ܫܹܗ܀</l>
            <pb ed="http://syriaca.org/bibl/1732" n="534"/>
            <l>ܣܵܡ̣ ܗ̄ܘ̣ܵܐ ܩܢܘܿܡܹܗ ܐܲܝܟܼ ܫܲܬܼܐ̱ܣܬܼܵܐ ܠܟܲܠܲܬܼ ܢܘܼܗܪܵܐ: </l><l>ܘܲܒܼܢܵܐ ܒܫܘܼܖܹ̈ܝܗ̇
                ܫܠܝܼܚܹ̈ܐ ܚܲܒܼܖ̈ܵܘܗܝ ܕܘܼܡܣܹ̈ܐ ܖ̈ܚܝܼܡܹܐ܀ </l><l>ܗ̤ܘ ܒܫܲܬܼܐ̱ܣܬܼܵܐ ܘܚܲܒܼܖ̈ܵܘܗܝ ܒܐܸܣܹ̈ܐ
                ܘܩܵܡ̣ ܒܸܢܝܵܢܵܐ: </l><l>ܘܐܸܬ̤ܵܐ ܡܫܝܼܚܵܐ ܒܪܹܫ ܙܵܘܝܼܬܼܵܐ ܗܘ̣ܵܐ ܬܲܛܠܝܼܠܵܐ܀ </l><l>ܣܵܡ̣
                ܒܲܡܨܲܥܬܵܗ̇ ܡܢܵܪܬܵܐ ܙܩܝܼܦܵܐ ܘܢܘܼܗܪܵܐ ܡܵܪܲܢ: </l><l>ܘܠܵܐ ܡܸܣܬܲܢܩܵܐ ܕܢܲܢܗܲܪ ܫܸܡܫܵܐ
                ܒܲܫܒܼܵܒܼܘܼܬܼܵܗ̇܀ </l><l>ܦܬܲܚ̣ ܒܵܗ ܥܘܼܒܵܐ ܪܘܼܚܵܢܵܝܵܐ ܕܡܲܥܡܘܿܕܼܝܼܬܼܵܐ: </l><l>ܕܒܼܵܛ̇ܢܵܐ
                ܡܝܼ̈ܬܹܐ ܘܝܵܠ̇ܕܵܐ ܚܲܝܹ̈ܐ ܘܝܵܗ̇ܒܵܐ ܠܐܲܒܼܵܐ܀ </l><l>ܒܢ̣ܵܐ ܒܵܗ̇ ܡܲܕܼܒ̇ܚܵܐ ܦܵܬܼܘܿܪ ܡܲܠܟܵܐ
                ܕܲܡܠܸܐ ܚܲܝܹ̈ܐ: </l><l>ܘܲܠܥܸܠ ܡܸܢܹܗ ܣܵܡ̣ ܫܵܪܘܼܬܼܵܐ ܕܦܲܓܼܪܵܐ ܘܲܕܼܡܵܐ܀ </l><l>ܩ̣ܨܵܐ ܠܚܸܡ
                ܚܲܝܹ̈ܐ ܡܙܲܓܼ ܐܲܓܵܢܹ̈ܐ ܩ̣ܪܵܐ ܠܲܙܡܝܼ̈ܢܹܐ: </l><l>ܘܦܲܠܸܓܼ ܥܘܼܬܼܪܵܐ ܕܝܲܗ̣̄ܒܼ ܠܹܗ ܡܵܪܹܗ
                ܘܐܸܬ̇ܬܲܓܲܪ ܒܹܗ܀ </l>
            </div>
        </body>
    </text>
</TEI>

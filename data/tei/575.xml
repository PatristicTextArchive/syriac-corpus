<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="en">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/9068">Nativity 27</title>
                <title xml:lang="en" level="s" ref="http://syriaca.org/work/9041">Hymns on Nativity -
                    <foreign xml:lang="syr">ܡܕܪ̈ܫܐ ܕܒܝܬ ܝܠܕܐ</foreign></title>
                <title level="s">Digital Syriac Corpus</title>
                <author ref="http://syriaca.org/person/13">Ephrem the Syrian</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref="http://syriaca.org/person.xml#ebeck">Edmund Beck</name>
                </respStmt>
                <respStmt>
                    <resp>Edited by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
                <respStmt>
                    <resp>Vocalization added by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/575</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac
                        base text is in the public domain. The TEI XML edition is copyrighted by
                        James E. Walters and is released under a Creative Commons Attribution
                        4.0 International Public License (CC BY 4.0).</note></ab>
                    <ab><note>The HTML page is copyrighted by Vanderbilt University and released
                        under a under a Creative Commons Attribution 4.0 International Public
                        License (CC-BY 4.0, https://creativecommons.org/licenses/by/4.0/).
                        Attribution for reuse should follow the suggested citation and also
                        credit the copyright holder of the TEI XML edition.</note></ab>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc xml:id="sourceDesc1">
                <biblStruct>
                    <analytic>
                        <editor>Edmund Beck</editor>
                        <title level="a">Des heiligen Ephraem des Syrers Hymnen De Nativitate (Epiphania)</title>
                    </analytic>
                    <monogr>
                        <title level="m">Corpus Scriptorum Christianorum Orientalium</title>
                        <imprint>
                            <pubPlace>Louvain</pubPlace>
                            <publisher>Secrétariat du CorpusSCO</publisher>
                            <date when="1959">1959</date>
                            <biblScope unit="volume">186</biblScope>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is a collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University.</p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
            <creation>
                <origDate type="composition" from="0330" to="0373">mid-4th century</origDate>
            </creation>
        </profileDesc>
        <revisionDesc status="Edited">
            <change when="2019-12-17" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="DigitalEdition">
        <body>
            <div xml:lang="syr" type="text">
                <div xml:lang="syr" type="rubric">
                    
                    <l>ܫܽܘܚܠܳܦ ܩܳܠܳܐ </l>
                    
                    <l>ܥܽܘܢܝܳܐ : ܠܳܟ ܬܶܫܒܽܘܚܬܳܐ ܒܰܪ ܡܳܪܶܐ ܟܽܠ. ܬܰܢܺܝ</l>
                    
                </div>
                <div xml:lang="syr" type="section" n="1">
                    <head>1</head>
                    <l>ܗܘܳܐ ܢܽܘܗܪܳܐ ܐܰܝܟ ܟܳܪܽܘܙܳܐ </l>
                    <l>ܠܗܰܘ ܢܰܗܺܝܪܳܐ ܕܝܶܠܕܰܬ ܡܰܪܝܰܡ </l>
                    <l>ܗܘܳܐ ܓܶܝܪ ܒܰܛܢܶܗ ܒܙܳܟܽܘܬ ܢܽܘܗܪܳܐ </l>
                    <l>ܗܘܳܐ ܬܺܘܒ ܝܰܠܕܶܗ ܒܙܳܟܽܘܬ ܫܶܡܫܳܐ ܒܪܺܝܟ ܙܰܟܳܝܳܐ </l>
                    
                </div>
                <div xml:lang="syr" type="section" n="2">
                    <head>2</head>
                    <l>ܝܽܘܕ ܣܺܝܡܳܐ ܒܪܺܝܫܶܗ ܕܰܫܡܳܟ </l>
                    <l>ܒܥܶܣܪܳܐ ܣܺܝܡܳܐ ܒܢܺܝܣܳܢ ܝܰܪܚܳܐ </l>
                    <l>ܒܰܥܣܺܝܪܳܝܳܐ ܥܰܠܬ ܠܟܰܪܣܳܐ </l>
                    <l>ܒܪܳܐܙ ܡܶܢܝܳܢܳܐ ܕܰܓܡܺܝܪܽܘܬܳܐ ܐܺܝܬܰܘܗܝ ܒܰܛܢܳܟ </l>
                    
                </div>
                <div xml:lang="syr" type="section" n="3">
                    <head>3</head>
                    <l>ܡܶܢܝܳܢܳܐ ܕܥܶܣܪܳܐ ܫܰܠܡܰܐ ܗ̱ܘ </l>
                    <l>[ܒܥܶܣܪܳܐ ܒܢܺܝܣܳܢ ܥܠܰܬ ܠܟܰܪܣܳܐ </l>
                    <l>ܡܶܢܝܳܢܳܐ ܬܽܘܒ ܕܶܫܬܳܐ ܓܡܺܝܪܰܐ ܗ̱ܘ </l>
                    <l>ܒܶܫܬܳܐ ܒܟܳܢܽܘܢ ܠܫܬܳܐ ܓܰܒ̈ܺܝܢ ܚܰܕܺܝ ܝܰܠܕܳܟ</l>
                    
                </div>
                <div xml:lang="syr" type="section" n="4">
                    <head>4</head>
                    <l>ܡܶܢܝܳܢܳܐ ܕܥܶܣܪܳܐ ܣܳܟܰܐ ܗ̱ܘ]</l>
                    <l>ܘܰܫܬܺܝܬܳܝܳܐ ܣܳܟܳܐ ܕܣ̈ܳܟܶܐ </l>
                    <l>ܒܥܶܣܪܳܐ ܒܰܛܢܶܗ ܒܫܰܬܳܐ ܝܰܠܕܶܗ</l>
                    <l>ܠܐܰܪ̈ܒܰܥ ܦܶܢܝ̈ܳܢ [ܘܪܰܘܡܳܐ ܘܥܽܘܡܩܳܐ] ܚܰܕ ܝܰܠܕܶܗ</l>
                    
                </div>
                <div xml:lang="syr" type="section" n="5">
                    <head>5</head>
                    <l>ܫܡܶܗ ܕܝܰܘܣܶܦ ܠܳܐ ܣܳܦܶܩ ܗܘܳܐ </l>
                    <l>ܕܐܰܒܳܐ ܢܗܶܐ ܠܳܟ ܕܰܡܚܺܝܠܳܐ ܗܘܳܐ </l>
                    <l>ܫܡܳܟ ܗܽܘ ܝܰܗܒ ܠܶܗ ܝܽܘܕ ܐܳܬܽܘܬܳܐ </l>
                    <l>ܫܡܳܟ ܗܽܘ ܚܰܝܶܠ ܠܰܫܡܶܗ ܕܝܰܘܣܶܦ ܕܐܰܒܳܐ ܢܗܶܐ ܠܳܟ</l>
                    
                </div>
                <div xml:lang="syr" type="section" n="6">
                    <head>6</head>
                    <l>ܡܫܺܝܚܳܐ ܬܽܘܒ ܪܺܝܫ ܐܳܬܘ̈ܳܬܶܗ</l>
                    <l>ܠܰܫܡܳܗܿ ܕܡܰܪܝܰܡ ܝܰܗܒ ܒܰܚܢܳܢܶܗ </l>
                    <l>ܗܳܐ ܬܠܶܝܢ ܫܡܳܗܰܝ̈ܗܽܘܢ ܒܰܫ̈ܡܳܗܰܘܗܝ</l>
                    <l>ܒܚܰܝܠܶܗ ܬܠܶܝܢ ܗܘܰܘ ܐܳܦ ܓܽܘܫܡ̈ܰܝܗܽܘܢ ܥܰܡ ܟܽܠ ܒܶܪ̈ܝܳܢ</l>
                    
                </div>
                <div xml:lang="syr" type="section" n="7">
                    <head>7</head>
                    <l>ܡܰܪܝܰܡ ܓܶܝܪ ܗܳܝ ܕܰܛܥܶܢܬܶܗ </l>
                    <l>ܒܟܰܪܣܳܐ ܘܟܶܢܦܳܐ ܠܶܗ ܠܰܡܫܺܝܚܳܐ </l>
                    <l>ܪܺܝܫ ܐܳܬܘ̈ܳܬܶܗ ܕܰܫܡܳܐ ܡܫܺܝܚܰܐ ܗ̱ܘ </l>
                    <l>ܛܥܶܢܬܶܗ ܠܰܫܡܶܗ ܒܰܕܡܽܘܬ ܚܰܝܠܶܗ ܕܰܛܥܺܝܢ ܓܽܘܫܡܳܗܿ</l>
                    
                </div>
                <div xml:lang="syr" type="section" n="8">
                    <head>8</head>
                    <l>ܡܰܪܝܰܡ ܓܝܶܪ ܠܳܐ ܡܰܨܝܳܐ ܗܘܳܬ </l>
                    <l>ܒܶܠܥܳܕ ܚܰܝܠܶܗ ܠܡܶܛܥܰܢ ܦܰܓܪܶܗ </l>
                    <l>ܚܰܘܺܝ ܕܟܰܣܝܳܐ ܒܐܺܝܕܳܐ ܕܓܰܠܝܳܐ </l>
                    <l>ܕܐܳܦܠܳܐ ܫܡܳܗܰܝ̈ܗܽܘܢ ܡܶܢ ܒܶܠܥܳܕ̈ܰܘܗܝ ܐܶܫܟܰܚܘ ܕܢܶܗܽܘܘܢ</l>
                    
                </div>
                <div xml:lang="syr" type="section" n="9">
                    <head>9</head>
                    <l>ܐܳܬܘ̈ܳܬܶܗ ܪ̈ܺܝܫܳܝܳܬܳܐ ܝܰܗܒ</l>
                    <l>ܠܐܰܒ̈ܳܗܰܘܗܝ ܕܰܗܘܰܘ ܪ̈ܺܝܫܰܘܗܝ </l>
                    <l>ܘܐܰܝܟ ܕܐܶܨܛܰܠܰܬܘ ܒܶܗ ܦܰܓܪ̈ܰܝܗܽܘܢ </l>
                    <l>ܗܳܟܰܢ ܨܒܳܬ ܐܳܦ ܒܰܫܡ̈ܳܗܰܘܗܝ ܠܰܫܡ̈ܳܗܰܝܗܽܘܢ </l>
                    
                </div>
                <div xml:lang="syr" type="section" n="10">
                    <head>10</head>
                    <l>ܐܳܦܠܳܐ ܬܽܘܒ ܗܽܘ ܝܽܘܚܰܢܳܢ </l>
                    <l>ܒܶܠܥܳܕ ܚܰܝܠܶܗ ܐܰܥܡܶܕ ܦܰܓܪܶܗ</l>
                    <l>ܝܽܘܕ ܗܽܘ ܛܥܶܢܬܶܗ ܠܫܶܡ ܝܽܘܚܰܢܳܢ</l>
                    <l>ܐܰܝܟ ܕܰܛܥܶܢ ܗܘܳܐ ܚܰܝܠܶܗ ܕܝܶܫܽܘܥ ܠܶܗ ܠܝܽܘܚܰܢܳܢ</l>
                    
                </div>
                <div xml:lang="syr" type="section" n="11">
                    <head>11</head>
                    <l>ܐܶܢܗܽܘ ܕܶܝܢ ܕܐܶܫܰܐܶܠ ܫܽܘܦܪܳܐ </l>
                    <l>ܕܰܟܬܺܝ̈ܒܳܬܶܗ ܠܰܫܡ̈ܳܗܰܝܗܽܘܢ </l>
                    <l>ܐܶܢܗܽܘ ܕܫܽܘܦܪܶܗ ܓܰܐܝܳܐ ܡܙܰܓ ܒܰܫܡ̈ܳܗܰܝܗܽܘܢ </l>
                    <l>ܟܡܳܐ ܟܺܝܬ ܡܙܰܓ ܚܰܝܠܶܗ ܟܰܣܝܳܐ ܒܰܫܡ̈ܳܗܰܝܗܽܘܢ</l>
                    
                </div>
                <div xml:lang="syr" type="section" n="12">
                    <head>12</head>
                    <l>ܘܐܰܝܟܰܢܳܐ ܕܰܠܡܶܢܝܳܢܳܐ </l>
                    <l>ܥܶܣܪܳܐ ܕܰܪ̈ܓܺܝܢ ܐܺܝܬ ܠܶܗ ܒܰܠܚܽܘܕ</l>
                    <l>ܫܬܳܐ ܓܰܒܺܝ̈ܢ ܐܺܝܬ ܠܰܒܪܺܝܬܳܐ </l>
                    <l>ܪܰܘܡܳܐ ܘܥܽܘܡܩܳܐ ܘܐܰܪ̈ܒܰܥ ܦܶܢ̈ܝܳܢ ܕܰܡܠܶܝܢ ܡܶܢܳܟ</l>
                    
                </div>
                <div xml:lang="syr" type="section" n="13">
                    <head>13</head>
                    <l>ܝܽܘܕ ܐܳܬܽܘܬܳܐ ܕܝܶܫܽܘܥ ܡܰܠܟܰܢ </l>
                    <l>ܐܺܝܬܶܝܗܿ ܡܰܠܟܰܬ ܟܽܠ ܡܶܢܝܳܢܺܝ̈ܢ</l>
                    <l>ܒܰܓܡܺܝܪܽܘܬܳܗܿ ܬܠܶܝܢ ܚܽܘܫܒܳܢ̈ܶܐ </l>
                    <l>ܐܰܝܟ ܕܰܒܝܶܫܽܘܥ ܗܳܐ ܡܶܬܡܰܙܓܺܝܢ ܟܽܠ ܪ̈ܶܥܝܳܢܺܝܢ</l>
                    
                </div>
                <div xml:lang="syr" type="section" n="14">
                    <head>14</head>
                    <l>ܪܰܒ ܡܶܢ ܟܽܠ ܢܚܶܬ ܗܘܳܐ ܟܽܠܶܗ </l>
                    <l>ܠܘܳܬ ܡܽܘܟܳܟܳܐ ܕܠܳܐ ܡܶܬܡܰܠܰܠ</l>
                    <l>ܗܦܰܟ ܬܽܘܒ ܡܶܢܶܗ ܕܗܰܘ ܡܽܘܟܳܟܳܐ </l>
                    <l>ܘܐܶܚܰܕ ܪܰܘܡܳܐ ܕܠܳܐ ܡܶܣܬܰܝܰܟ ܥܰܠ ܝܰܡܺܝܢܳܐ </l>
                    
                </div>
                <div xml:lang="syr" type="section" n="15">
                    <head>15</head>
                    <l>ܪܰܒ ܬܶܗܪܳܐ ܕܡܶܢ ܗܰܘ ܪܰܘܡܳܐ </l>
                    <l>ܠܳܐ ܕܪܰܓ ܗܘܳܐ ܒܩܰܠܺܝܠ ܩܰܠܺܝܠ</l>
                    <l>ܕܢܶܚܽܘܬ ܢܺܐܬܶܐ ܠܰܙܥܽܘܪܽܘܬܳܐ </l>
                    <l>ܦܪܰܚ ܡܶܢ ܥܽܘܒܳܗܿ ܕܐܰܠܳܗܽܘܬܳܐ ܠܘܳܬ ܐܢܳܫܽܘܬܳܐ</l>
                    
                </div>
                <div xml:lang="syr" type="section" n="16">
                    <head>16</head>
                    <l>ܫܶܡܫܳܐ ܓܶܝܪ ܗܰܘ ܫܶܡܫܳܟ</l>
                    <l>ܐܰܝܟ ܕܰܒܦܽܘܡܳܐ ܪܳܐܙܳܟ ܡܰܟܪܶܙ </l>
                    <l>ܒܣܰܬܘܳܐ ܠܫܶܦܠܳܐ ܒܛܽܘܦܣܳܟ ܢܳܚܶܬ</l>
                    <l>ܠܪܰܘܡܳܐ ܒܩܰܝܛܳܐ ܒܕܽܘܡܝܳܟ ܣܳܠܶܩ ܘܥܰܠ ܟܽܠ ܡܰܡܠܶܟ </l>
                    
                </div>
                <div xml:lang="syr" type="section" n="17">
                    <head>17</head>
                    <l>ܘܐܳܦ ܛܽܘܦܣܶܗ ܕܒܰܛܢܳܟ ܪܰܒܽܘܠܺܝ</l>
                    <l>ܘܰܕܝܽܘܚܰܢܳܢ ܗܰܘ ܟܳܪܽܘܙܳܟ </l>
                    <l>ܪܳܐܙ ܒܶܛܢܰܝ̈ܟܽܘܢ ܐܳܦ ܡܰܘܠܳܕܟܽܘܢ </l>
                    <l>ܒܢܽܘܗܪܳܐ ܘܚܶܫܟܳܐ ܨܺܝܪܺܝܢ ܘܰܓܠܶܝܢ ܠܰܕܡܶܣܬܰܟܰܠ</l>
                    
                </div>
                <div xml:lang="syr" type="section" n="18">
                    <head>18</head>
                    <l>ܕܝܽܘܚܰܢܳܢ ܗܘܳܐ ܗܘܳܐ ܒܰܛܢܶܗ</l>
                    <l>ܒܬܶܫܪܺܝܢ ܕܰܣܥܳܐ ܒܶܗ ܚܶܫܽܘܟܳܐ </l>
                    <l>ܒܰܛܢܳܟ ܕܺܝܠܳܟ ܗܘܳܐ ܗܘܳܐ ܒܢܺܝܣܳܢ </l>
                    <l>ܕܡܰܡܠܶܟ ܢܽܘܗܪܳܐ ܥܰܠ ܚܶܫܽܘܟܳܐ ܘܰܡܫܰܥܒܶܕ ܠܶܗ</l>
                    
                </div>
                <div xml:lang="syr" type="section" n="19">
                    <head>19</head>
                    <l>ܡܰܘܕܶܐ ܐܢܳܐ ܠܝܰܠܕܳܟ ܩܰܕܡܳܐ </l>
                    <l>ܕܰܟܣܶܐ ܘܰܓܢܺܝܙ ܡܶܢ ܟܽܠ ܒܶܪ̈ܝܳܢ </l>
                    <l>ܬܽܘܒ ܡܰܘܕܶܐ ܐܢܳܐ ܠܝܰܠܕܳܟ ܕܰܬܪܶܝܢ </l>
                    <l>ܕܰܓܠܶܐ ܘܰܛܠܶܐ ܡܶܢ ܟܽܠ ܒܶܪ̈ܝܳܢ ܕܰܗ̈ܘܰܝ ܒܐܺܝ̈ܕܰܝܟ</l>
                    
                </div>
                <div xml:lang="syr" type="section" n="20">
                    <head>20</head>
                    <l>ܡܰܘ̈ܠܳܕܰܘܗܝ ܕܺܝܚܺܝܕܳܝܳܐ </l>
                    <l>ܚܰܕ ܥܶܠܳܝܳܐ ܘܚܰܕ ܬܰܚܬܳܝܳܐ </l>
                    <l>ܚܰܕ ܢܽܘܟܪܳܝܳܐ ܕܰܠܟܽܠ ܢܽܘܟܪܳܝ</l>
                    <l>ܘܚܰܕ ܒܰܪ ܛܽܘܗܡܳܐ ܕܰܠܐܢܳܫܽܘܬܳܐ ܡܳܚܶܝܢ ܟܽܠܶܗ </l>
                    
                </div>
                <div xml:lang="syr" type="section" n="21">
                    <head>21</head>
                    <l>ܝܰܘܡܳܐ ܬܽܘܒ ܕܡܰܘܠܳܕܳܟ </l>
                    <l>ܐܰܝܟ ܕܰܒܪܳܐܳܙܐ ܒܟܳܢܽܘܢ ܟܳܐܶܢ</l>
                    <l>ܕܒܶܗ ܡܰܥܕܶܐ ܢܽܘܗܪܳܐ ܡܶܢ ܚܶܫܽܘܟܳܐ </l>
                    <l>ܫ̈ܳܥܶܐ ܕܰܒܠܰܥ ܐܰܝܟ ܕܐܰܥܕܺܝܬܳܢ ܡܶܢ ܒܳܠܽܘܥܰܢ </l>
                    
                </div>
                <div xml:lang="syr" type="section" n="22">
                    <head>22</head>
                    <l>ܠܒܰܛܢܳܟ ܨܳܐܰܪ ܢܺܝܣܳܢ ܕܰܩܥܳܐ </l>
                    <l>ܕܗܳܐ ܠܰܡ ܢܽܘܗܪܳܐ ܚܒܺܝܫ ܒܟܰܪܣܳܐ </l>
                    <l>ܒܟܳܢܽܘܢ ܢܦܰܩܘ ܗܘܰܘ ܙܰܘܓܳܐ ܕܢܽܘܗܪ̈ܶܐ </l>
                    <l>ܐܰܢܬ ܡܶܢ ܟܰܪܣܳܐ ܘܫܶܡܫܳܐ ܥܰܡܳܟ ܡܶܢ ܓܰܘ ܚܶܫܟܳܐ</l>
                    
                </div>
            </div>
        </body>
    </text>
</TEI>

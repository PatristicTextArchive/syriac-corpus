<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="en">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/9057">Nativity 16</title>
                <title xml:lang="en" level="s" ref="http://syriaca.org/work/9041">Hymns on Nativity -
                    <foreign xml:lang="syr">ܡܕܪ̈ܫܐ ܕܒܝܬ ܝܠܕܐ</foreign></title>
                <title level="s">Digital Syriac Corpus</title>
                <author ref="http://syriaca.org/person/13">Ephrem the Syrian</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref="http://syriaca.org/person.xml#ebeck">Edmund Beck</name>
                </respStmt>
                <respStmt>
                    <resp>Edited by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
                <respStmt>
                    <resp>Vocalization added by</resp>
                    <name type="person" ref="http://syriaca.org/person.xml#jdanho"
                        >Fr. Jimmy Danho</name>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/564</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac
                        base text is in the public domain. The TEI XML edition is copyrighted by
                        James E. Walters and is released under a Creative Commons Attribution
                        4.0 International Public License (CC BY 4.0).</note></ab>
                    <ab><note>The HTML page is copyrighted by Vanderbilt University and released
                        under a under a Creative Commons Attribution 4.0 International Public
                        License (CC-BY 4.0, https://creativecommons.org/licenses/by/4.0/).
                        Attribution for reuse should follow the suggested citation and also
                        credit the copyright holder of the TEI XML edition.</note></ab>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc xml:id="sourceDesc1">
                <biblStruct>
                    <analytic>
                        <editor>Edmund Beck</editor>
                        <title level="a">Des heiligen Ephraem des Syrers Hymnen De Nativitate (Epiphania)</title>
                    </analytic>
                    <monogr>
                        <title level="m">Corpus Scriptorum Christianorum Orientalium</title>
                        <imprint>
                            <pubPlace>Louvain</pubPlace>
                            <publisher>Secrétariat du CorpusSCO</publisher>
                            <date when="1959">1959</date>
                            <biblScope unit="volume">186</biblScope>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is a collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University.</p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
            <creation>
                <origDate type="composition" from="0330" to="0373">mid-4th century</origDate>
            </creation>
        </profileDesc>
        <revisionDesc status="Edited">
            <change when="2019-12-17" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="DigitalEdition">
        <body>
            <div xml:lang="syr" type="text">
                <div xml:lang="syr" type="rubric">
                    
                    <l>ܒܰܪ ܩܳܠܶܗ</l>
                    
                </div>
                <div xml:lang="syr" type="section" n="1">
                    <head>1</head>
                    <l>ܠܳܐ ܐܶܛܰܢ ܒܶܪܝ ܕܐܳܦ ܥܰܡܝ ܬܶܗܘܶܐ </l>
                    <l>ܘܐܳܦ ܥܰܡ ܟܽܠܢܳܫ ܗܘܺܝ ܐܰܠܳܗܳܐ </l>
                    <l>ܠܰܕܡܰܘܕܶܐ ܒܳܟ ܘܰܗܘܺܝ ܡܳܪܳܐ </l>
                    <l>ܠܰܕܦܳܠܰܚ ܠܳܟ ܘܰܗܘܺܝ ܐܰܚܳܐ </l>
                    <l>ܠܰܕܪܳܚܶܡ ܠܳܟ ܕܰܠܟܽܠ ܬܰܚܶܐ </l>
                    
                </div>
                <div xml:lang="syr" type="section" n="2">
                    <head>2</head>
                    <l>ܟܰܕ ܒܺܝ ܫܪܳܐ ܗܘܰܝܬ ܒܺܝ ܘܰܠܒܰܪ ܡܶܢܝ</l>
                    <l>ܫܪܳܬ ܪܰܒܽܘܬܳܟ ܘܟܰܕ ܐܺܝܠܶܕܬܳܟ</l>
                    <l>ܬܽܘܒ ܓܰܠܝܳܐܺܝܬ ܚܰܝܠܳܟ ܟܰܣܝܳܐ </l>
                    <l>ܠܳܐ ܫܰܢܺܝ ܡܶܢܝ ܐܰܢܬ ܠܓܰܘ ܡܶܢܝ </l>
                    <l>ܘܐܰܢܬ ܠܒܰܪ ܡܶܢܝ ܡܰܦܗܶܐ ܠܐܶܡܶܗ</l>
                    
                </div>
                <div xml:lang="syr" type="section" n="3">
                    <head>3</head>
                    <l>ܕܐܶܚܙܶܐ ܨܰܠܡܳܟ ܗܰܘ ܒܰܪܳܝܳܐ</l>
                    <l>ܕܰܩܕܳܡ ܥܰܝܢܰܝ̈ ܨܰܠܡܳܟ ܟܰܣܝܳܐ </l>
                    <l>ܨܺܝܪ ܒܪܶܥܝܳܢܝ ܒܨܰܠܡܳܟ ܓܰܠܝܳܐ </l>
                    <l>ܚܙܺܝܬܶܗ ܠܐܳܕܳܡ ܘܰܒܗܰܘ ܟܰܣܝܳܐ </l>
                    <l>ܚܙܺܝܬܶܗ ܠܐܰܒܽܘܟ ܕܰܡܰܡܙܶܓ ܒܳܟ </l>
                    
                </div>
                <div xml:lang="syr" type="section" n="4">
                    <head>4</head>
                    <l>ܠܺܝ ܟܰܝ ܒܰܠܚܽܘܕ ܒܰܬܪ̈ܶܝܢ ܨܰܠܡܺܝ̈ܢ </l>
                    <l>ܫܽܘܦܪܳܟ ܚܰܘܺܝܬ ܢܨܽܘܪܳܟ ܠܰܚܡܳܐ </l>
                    <l>ܐܳܦ ܪܶܥܝܳܢܳܐ ܘܫܰܪܺܝ ܒܠܰܚܡܳܐ </l>
                    <l>ܘܒܐܳܟܽܘܠܰܘ̈ܗܝ ܒܟܰܣܝܳܐ ܘܓܰܠܝܳܐ </l>
                    <l>ܬܶܚܙܶܝܟ ܥܺܕܬܳܟ ܐܰܝܟ ܝܳܠܶܕܬܳܟ </l>
                    
                </div>
                <div xml:lang="syr" type="section" n="5">
                    <head>5</head>
                    <l>ܕܣܳܢܶܐ ܠܰܚܡܳܟ ܕܳܡܶܐ ܗܽܘ ܠܗܰܘ </l>
                    <l>ܕܣܳܢܶܐ ܦܰܓܪܳܟ ܐܳܦ ܪܰܚܺܝܩܳܐ </l>
                    <l>ܕܪܳܚܶܡ ܠܰܚܡܳܟ ܐܳܦ ܩܰܪܺܝܒܰܐ ܗ̱ܘ </l>
                    <l>ܕܐܰܚܶܒ ܨܰܠܡܳܟ ܒܠܰܚܡܳܐ ܘܦܰܓܪܳܐ </l>
                    <l>ܚܙܰܐܽܘܟ ܩܰܕ̈ܡܶܐ ܐܳܦ ܐܚܪ̈ܳܝܶܐ</l>
                    
                </div>
                <div xml:lang="syr" type="section" n="6">
                    <head>6</head>
                    <l>ܝܰܩܺܝܪ ܗܽܘ ܟܰܝ ܠܰܚܡܳܟ ܛܰܠܝܳܐ </l>
                    <l>ܛܳܒ ܡܶܢ ܦܰܓܪܳܟ ܚܙܰܘ ܓܶܝܪ ܦܰܓܪܳܟ </l>
                    <l>ܘܐܳܦ ܟܳܦܽܘܪ̈ܶܐ ܠܳܐ ܕܶܝܢ ܚܳܙܶܝܢ </l>
                    <l>ܠܰܚܡܳܟ ܚܰܝܳܐ ܚܕܺܝܘ ܪ̈ܰܚܺܝܩܳܐ </l>
                    <l>ܡܢܳܬܗܽܘܢ ܥܶܠܒܰܬ ܠܰܕܩܰܪ̈ܺܝܒܺܝܢ</l>
                    
                </div>
                <div xml:lang="syr" type="section" n="7">
                    <head>7</head>
                    <l>ܗܳܐ ܨܶܝܪ ܨܰܠܡܳܟ ܒܰܕܡܳܐ ܕܥܶܢ̈ܒܶܐ</l>
                    <l>ܠܥܶܠ ܡܶܢ ܠܰܚܡܳܐ ܘܨܶܝܪ ܥܰܠ ܠܶܒܳܐ</l>
                    <l>ܒܨܶܒܥܳܐ ܕܚܽܘܒܳܐ ܡܶܢ ܣܰܡ̈ܡܳܢܶܐ </l>
                    <l>ܕܗܰܝܡܳܢܽܘܬܳܐ ܒܪܺܝܟ ܗܽܘ ܕܐܰܥܒܰܪ </l>
                    <l>ܨܰܠܡ̈ܶܐ ܓܠܺܝ̈ܦܶܐ ܒܰܨܠܶܡ ܩܽܘܫܬܶܗ</l>
                    
                </div>
                <div xml:lang="syr" type="section" n="8">
                    <head>8</head>
                    <l>ܠܰܘ ܒܰܪܢܳܫܳܐ ܐܰܢܬ ܕܰܫܚܺܝܡܳܐܺܝܬ </l>
                    <l>ܐܰܢܨܰܪ ܠܳܟ ܕܒܰܛܢܳܟ ܚܰܕܬܳܐ ܗܽܘ </l>
                    <l>ܘܝܰܠܕܳܟ ܬܶܗܪܰܐ ܗ̱ܘ ܒܶܠܥܳܕ ܪܽܘܚܳܐ </l>
                    <l>ܡܰܢ ܢܶܙܡܰܪ ܠܳܟ ܠܶܥܙܳܐ ܚܰܕܬܳܐ </l>
                    <l>ܗܳܐ ܪܳܬܰܚ ܒܺܝ ܕܰܢܒܺܝܽܘܬܳܐ </l>
                    
                </div>
                <div xml:lang="syr" type="section" n="9">
                    <head>9</head>
                    <l>ܐܰܝܟܰܢ ܐܶܩܪܶܝܟ ܢܽܘܟܪܳܝ ܡܶܢܰܢ</l>
                    <l>ܕܰܗܘܳܐ ܡܶܢܰܢ ܒܪܳܐ ܟܰܝ ܐܶܩܪܶܝܟ </l>
                    <l>ܡܳܪܳܐ ܐܶܩܪܶܝܟ ܡܰܘܠܶܕ ܠܐܶܡܶܗ </l>
                    <l>ܝܰܠܕܳܐ ܐܚܪܺܢܳܐ ܡܶܢ ܓܰܘ ܡܰܝ̈ܳܐ </l>
                    
                </div>
                <div xml:lang="syr" type="section" n="10">
                    <head>10</head>
                    <l>ܚܳܬܳܐ ܐܢܳܐ ܓܶܝܪ ܡܶܢ ܒܶܝܬ ܕܰܘܺܝܕ</l>
                    <l>ܕܐܰܒܰܐ ܗ̱ܘ ܕܰܬܪ̈ܶܝܢ ܐܶܡܳܐ ܐܢܳܐ ܬܽܘܒ</l>
                    <l>ܡܶܛܽܠ ܒܰܛܢܳܟ ܘܰܡܟܺܝܪܬܳܐ ܐܢܳܐ </l>
                    <l>ܡܶܛܽܠ ܩܽܘܕܫܳܟ ܐܰܡܬܳܐ ܘܒܰܪܬܳܐ </l>
                    <l>ܕܰܕܡܳܐ ܘܡܰܝ̈ܳܐ ܕܙܶܒܢܶܬ ܐܰܥܡܕܶܬ</l>
                    
                </div>
                <div xml:lang="syr" type="section" n="11">
                    <head>11</head>
                    <l>ܒܰܪ ܥܶܠܳܝܳܐ ܕܐܶܬܳܐ ܫܪܳܐ ܒܺܝ</l>
                    <l>ܘܰܗܘܺܝܬ ܐܶܡܶܗ ܘܐܰܝܟ ܕܐܺܝܠܶܕܬܶܗ</l>
                    <l>ܝܰܠܕܳܐ ܐܚܪܺܢܳܐ ܝܰܠܕܰܢܝ ܐܳܦ ܗܽܘ </l>
                    <l>ܝܰܠܕܳܐ ܕܰܬܪ̈ܶܝܢ ܠܒܽܘܫܳܐ ܕܐܶܡܶܗ</l>
                    <l>ܕܰܠܒܶܫ ܦܰܓܪܶܗ ܠܶܒܫܶܬ ܫܽܘܒܚܶܗ</l>
                    
                </div>
                <div xml:lang="syr" type="section" n="12">
                    <head>12</head>
                    <l>ܠܬܳܡܳܪ ܕܐܺܝܬܶܝܗܿ ܡܶܢ ܒܶܝܬ ܕܰܘܺܝܕ</l>
                    <l>ܨܥܰܪ ܚܰܡܢܽܘܢ ܘܰܒܬܽܘܠܽܘܬܳܐ </l>
                    <l>ܡܶܢ ܒܶܝܬ ܬܪ̈ܰܝܗܽܘܢ ܢܶܦܠܰܬ ܘܐܶܒܕܰܬ</l>
                    <l>ܡܰܪܓܳܢܺܝܬܳܐ ܕܺܝܠܝ ܠܳܐ ܐܶܒܕܰܬ </l>
                    <l>ܒܓܰܙܳܟ ܣܺܝܡܳܐ ܕܐܰܢܬ ܠܒܶܫܬܳܗܿ</l>
                    
                </div>
                <div xml:lang="syr" type="section" n="13">
                    <head>13</head>
                    <l>ܒܬܽܘ̈ܠܶܐ ܟܽܘܠܗܽܘܢ ܕܰܡܟܺܝܪ̈ܳܬܳܟ</l>
                    <l>[ܠܳܟ ܢܶܬܢܰܛܪܽܘܢ] ܐܰܪ̈ܓܽܘܢܶܐ ܐܶܢܽܘܢ</l>
                    <l>ܘܠܳܐ ܐܢܳܫ ܫܰܠܺܝܛ ܕܰܠܗܽܘܢ ܢܶܩܪܽܘܒ</l>
                    <l>ܐܶܠܳܐ ܡܰܠܟܰܢ ܕܰܒܬܽܘܠܽܘܬܳܐ </l>
                    <l>ܐܰܝܟ ܫܽܘܫܶܦܳܐ ܗ̱ܝ ܠܳܟ ܪܰܒ ܟܽܘܡܪ̈ܶܐ </l>
                    
                </div>
                <div xml:lang="syr" type="section" n="14">
                    <head>14</head>
                    <l>ܡܚܳܐ ܡܶܢ ܬܳܡܳܪ ܪܺܝܚܳܐ ܕܰܚܡܽܘܗܿ</l>
                    <l>ܕܒܶܣ̈ܡܶܐ ܓܶܢܒܰܬ ܡܟܺܝܪܬܶܗ ܕܝܰܘܣܶܦ </l>
                    <l>ܐܳܦܠܳܐ ܗܰܘܦܶܗ ܦܚ ܡܢ ܢܚ̈ܬܝܗܿ</l>
                    <l>ܕܨܰܪܘܳܐ ܕܒܶܛܢܰܬ ܫܽܘܪܳܐ ܕܢܽܘܪܳܐ </l>
                    <l>ܗܘܳܐ ܠܺܝ ܒܰܛܢܳܟ ܒܰܪ ܩܰܕܺܝܫܳܐ </l>
                    
                </div>
                <div xml:lang="syr" type="section" n="15">
                    <head>15</head>
                    <l>ܦܰܩܚܳܐ ܦܰܟܶܗ ܗܘܳܐ ܕܪܺܝܚܳܐ ܥܰܙ ܗܘܳܐ</l>
                    <l>ܕܫܽܘܫܰܢ ܫܽܘܒܚܳܐ ܠܳܐ ܣܢܺܝܩܳܐ ܗܘܳܬ</l>
                    <l>ܣܺܝܡܰܬ ܒܶܣܡ̈ܶܐ ܥܰܠ ܗܰܒܳܒܳܐ </l>
                    <l>ܘܥܰܠ ܪ̈ܺܝܚܳܢܰܘܗܝ ܐܰܪܚܶܩ ܒܶܣܪܳܐ </l>
                    <l>ܕܰܚܙܳܐ ܒܟܰܪܣܳܐ ܒܰܛܢܳܐ ܕܪܽܘܚܳܐ </l>
                    
                </div>
                <div xml:lang="syr" type="section" n="16">
                    <head>16</head>
                    <l>ܐܰܢܬܬܳܐ ܡܫܰܡܫܳܐ ܩܽܘܕܡܰܬ ܓܰܒܪܳܐ </l>
                    <l>ܕܐܺܝܬܰܘܗܝ ܪܺܫܳܗܿ ܩܳܡ ܠܶܗ ܝܰܘܣܶܦ</l>
                    <l>ܠܰܡܫܰܡܳܫܽܘ ܩܽܘܕܡܰܬ ܡܳܪܶܗ</l>
                    <l>ܕܰܒܓܰܘ ܡܰܪܝܰܡ ܫܰܡܶܫ ܟܳܗܢܳܐ </l>
                    <l>ܩܕܳܡ ܩܺܒܽܘܬܳܟ ܡܶܛܽܠ ܩܽܘܕܫܳܟ </l>
                    
                </div>
                <div xml:lang="syr" type="section" n="17">
                    <head>17</head>
                    <l>ܛܥܶܢ ܗܘܳܐ ܡܽܘܫܶܐ ܠܽܘܚ̈ܶܐ ܕܟܺܐܦܳܐ </l>
                    <l>ܕܰܟܬܰܒ ܡܳܪܶܗ ܘܙܰܝܰܚ ܝܰܘܣܶܦ </l>
                    <l>ܠܽܘܚܳܐ ܕܟܺܝܬܳܐ ܕܒܳܗܿ ܗܽܘ ܫܪܳܐ ܗܘܳܐ </l>
                    <l>ܒܰܪ ܒܳܪܽܘܝܳܐ ܦܳܫ ܗܘܰܝ̈ ܠܽܘ̈ܚܶܐ </l>
                    <l>ܕܡܶܠܰܬ ܬܺܒܶܝܠ ܡܶܢ ܝܽܘܠܦܳܢܳܟ</l>
                    
                </div>
            </div>
        </body>
    </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="en">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8751">Nisibis 15</title>
                <title xml:lang="en" level="s" ref="http://syriaca.org/work/8737">Hymns on Nisibis -
                    <foreign xml:lang="syr">ܦܰܢܩܺܝܬܳܐ ܕܡܰܕܪ̈ܳܫܶܐ ܕܰܢܨܺܝܒܺܝܢ ܕܣܺܝܡܺܝܢ ܠܛܽܘܒܳܢܳܐ ܡܳܪܝ̱ ܐܰܦܪܶܝܡ
                    </foreign></title>
                <title level="s">Digital Syriac Corpus</title>
                <author ref="http://syriaca.org/person/13">Ephrem the Syrian</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref="http://syriaca.org/person.xml#ebeck">Edmund Beck</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/272</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <analytic>
                        <editor>Edmund Beck</editor>
                        <title level="a">Des Heiligen Ephraem der Syrers Carmina Nisibena</title>
                        <idno type="URI">http://syriaca.org/bibl/####</idno>
                    </analytic>
                    <monogr>
                        <title level="m">Corpus Scriptorum Christianorum Orientalium</title>
                        <imprint>
                            <pubPlace>Louvain</pubPlace>
                            <publisher>Secrétariat du CorpusSCO</publisher>
                            <date when="1961">1961</date>
<biblScope unit="volume">218</biblScope>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is a collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University.</p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
            <creation>
                 <origDate type="composition" from="0330" to="0373">mid-4th century</origDate>
             </creation>
        </profileDesc>
        <revisionDesc status="Edited">
            <change when="2019-06-12" who="http://syriaca.org/person.xml#jwalters">Updated text with vocalization and header information</change>
            <change when="2018-02-21" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="DigitalEdition">
        <body>
            <div type="title" n="15">
                <ab xml:lang="en">Nisibis XV</ab>
            </div>
            <div type="body" xml:lang="syr">
                <div type="superscript" xml:lang="syr">
                    <l>ܒܰܪ ܩܳܠܶܗ ܕܰܐܠܳܗܳܐ ܕܰܪܚܶܡܬܽܘܢܳܝܗ̱ܝ</l>
                </div>
                <div xml:lang="syr" type="section" n="1">
                    <head>1</head>
                    <l>ܐܶܠܽܘ ܠܳܐ ܕܰܬܪܺܝܨ ܪܺܝܫܳܐ   ܐܰܟܒܰܪ ܪܶܛܢܰܘ ܗܰܕܳܡ̈ܶܐ </l>
                    <l>ܕܡܶܛܽܠ ܪܺܝܫܳܐ ܕܰܡܥܰܩܰܡ   ܡܕܰܘܕܳܐ ܡܰܪܕܺܝܬ ܗܰܕܳܡ̈ܶܐ </l>
                    <l>ܥܶܠܬܳܐ ܒܪܺܝܫܳܐ ܬܰܠܝܳܢ ܗ̱ܘܰܘ</l>
                </div>
                <div type="response" xml:lang="syr">
                    <l>ܥܽܘܢܺܝܬܳܐ: ܒܪܺܝܟ ܕܰܓܒܳܟ ܚܽܘܬܪܶܗ ܕܥܰܡܰܢ</l>
                    
                </div>
                <div xml:lang="syr" type="section" n="2">
                    <head>2</head>
                    <l>ܐܶܢ ܗܳܫܳܐ ܕܰܦܐܶܐ ܟܽܠܶܗ   ܒܶܗ ܬܳܠܶܝܢ ܚܢܰܢ ܣܰܢܝ̈ܳܬܰܢ</l>
                    <l>ܟܡܳܐ ܟܰܝ ܐܶܠܽܘ ܣܰܢܝܳܐ ܗ̱ܘܳܐ   ܐܳܦ ܐܰܠܳܗܳܐ ܟܰܕ ܒܰܣܺܝܡ</l>
                    <l>ܐܶܬܥܰܕܰܘ ܒܶܗ ܡܰܪ̈ܺܝܪܶܐ</l>
                    
                </div>
                <div xml:lang="syr" type="section" n="3">
                    <head>3</head>
                    <l>ܒܪܺܝܫܳܐ ܕܶܡܽܘ ܗ̈ܰܕܳܡܶܐ   ܩܢܰܘ ܫܶܠܝܽܘܬܳܐ ܒܫܰܦܝܽܘܬܶܗ</l>
                    <l>ܘܒܰܣܺܝܡܽܘܬܳܐ ܒܢܺܝܚܽܘܬܶܗ   ܒܩܰܕܺܝܫܽܘܬܶܗ ܙܰܗܝܽܘܬܳܐ </l>
                    <l>ܘܰܒܚ̈ܶܟܡܳܬܶܗ ܝܽܘܠܦܳܢܳܐ </l>
                    
                </div>
                <div xml:lang="syr" type="section" n="4">
                    <head>4</head>
                    <l>ܩܢܰܘ ܛܰܥܡܳܐ ܒܰܪܡܺܝܣܽܘܬܶܗ   ܘܢܰܟܦܽܘܬܳܐ ܒܝܰܩܺܝܪܽܘܬܶܗ</l>
                    <l>ܘܫܽܘܘܚܳܕܳܐ ܒܡܶܣܟܺܢܽܘܬܶܗ   ܕܫܰܦܽܝܪ ܗ̱ܽܘ ܒܡܶܠܶܐ ܟܽܠܶܗ </l>
                    <l>ܢܶܫܦܰܪ ܟܽܠܰܢ ܥܰܡ ܟܽܠܶܗ</l>
                    
                </div>
                <div xml:lang="syr" type="section" n="5">
                    <head>5</head>
                    <l>ܚܙܰܘ ܕܟܰܝܠܳܐ ܘܡܰܬܩܳܠܳܐ   ܐܺܝܬ ܠܡ̈ܶܠܰܘܗ̱ܝ ܘܰܥܒܳܕ̈ܰܘܗ̱ܝ</l>
                    <l>ܣܺܝܡܘ̱ ܒܳܠܳܐ ܕܳܐܦ ܗ̈ܰܠܟܳܬܶܗ   ܡܽܘܫ̈ܚܳܬܳܐ ܕܫܶܠܝܳܐ ܩܳܢܶܝܢ</l>
                    <l>ܐܰܚܺܝܕ ܟܽܠܶܗ ܦܓܽܘ̈ܕܶܐ ܕܟܽܠܶܗ</l>
                    
                </div>
                <div xml:lang="syr" type="section" n="6">
                    <head>6</head>
                    <l>ܗ̱ܘܳܐ ܠܳܗ̇ ܡܳܪܳܐ ܠܛܰܠܝܽܘܬܶܗ   ܟܰܕܢܳܗ̇ ܒܢܺܝܪܳܐ ܕܢܰܟܦܽܘܬܳܐ </l>
                    <l>ܠܳܐ ܐܶܙܕܰܠܰܠܘ̱ ܗܰܕܳܡܰܘ̈ܗ̱ܝ   ܕܰܬܚܶܝܬ ܫܰܒܛܳܐ ܣܺܝܡܺܝܢ ܗ̱ܘܰܘ</l>
                    <l>ܨܶܒܝܳܢܶܗ ܩܛܺܝܪܳܐ ܗ̱ܘܼܳܐ ܠܶܗ </l>
                    
                </div>
                <div xml:lang="syr" type="section" n="7">
                    <head>7</head>
                    <l>ܩܰܕܶܡ ܓܶܝܪ ܒܳܟܰܪ ܕܰܪܓܶܗ   ܕܰܩܕܳܡ ܒܳܟܰܪ ܕܽܘܒܳܪܶܗ </l>
                    <l>ܕܣܳܡ ܫܶܬܶܐܣܰܘ̈ܗ̱ܝ ܬܰܩܢܳܐܺܝܬ   ܗ̱ܘܳܐ ܪܺܝܫܳܐ ܒܰܙܥܽܘܪܽܘܬܶܗ </l>
                    <l>ܕܟܳܪܽܘܙܳܐ ܠܥܰܡܳܐ ܥܰܒܕܽܘܗ̱ܝ </l>
                    
                </div>
                <div xml:lang="syr" type="section" n="8">
                    <head>8</head>
                    <l>ܢܰܨܺܝܚ ܗ̱ܘܳܐ ܒܶܝܬ ܟܳܪ̈ܽܘܙܶܐ   ܘܰܣܦܺܝܪ ܗ̱ܘܳܐ ܒܶܝܬ ܩܳܪ̈ܽܘܝܶܐ </l>
                    <l>ܘܰܡܠܺܝܠ ܗ̱ܘܳܐ ܒܶܝܬ ܚܰܟܺܝ̈ܡܶܐ   ܢܰܟܦܳܐ ܗ̱ܘܳܐ ܒܰܝܢܳܬ ܐܰܚ̈ܰܘܗ̱ܝ</l>
                    <l>ܘܝܰܩܺܝܪܳܐ ܒܶܝܬ ܚܰܒܺܝ̈ܒܰܘܗ̱ܝ</l>
                    
                </div>
                <div xml:lang="syr" type="section" n="9">
                    <head>9</head>
                    <l>ܒܰܬܪ̈ܶܝܢ ܥܽܘܡܪ̈ܺܝܢ ܐܺܝܬܰܘܗ̱ܝ ܗ̱ܘܳܐ   ܝܺܚܺܝܕܳܝܳܐ ܡܶܢ ܝܰܘܡܰܘ̈ܗ̱ܝ</l>
                    <l>ܕܩܰܕܺܝܫܳܐ ܗ̱ܘܳܐ ܒܓܰܘ ܦܰܓܪܶܗ   ܘܝܺܚܺܝܕܳܝܳܐ ܒܓܰܘ ܒܰܝܬܶܗ</l>
                    <l>ܒܟܰܣܝܳܐ ܘܓܰܠܝܳܐ ܢܰܟܦܳܐ ܗ̱ܘܳܐ </l>
                    
                </div>
                <div xml:lang="syr" type="section" n="10">
                    <head>10</head>
                    <l>ܐܳܦܶܢ ܕܶܝܢ ܚܢܰܢ ܐܰܚ̈ܰܝܢ   ܕܰܘܶܕܢ ܐܶܢܶܝܢ ܡܽܘܫ̈ܚܳܬܳܐ </l>
                    <l>ܘܰܐܘܒܶܕܢܳܗ̇ ܠܛܰܥܡܳܢܽܘܬܳܐ   ܘܰܗܘܰܝܢ ܚܢܰܢ ܠܰܢ ܝܳܠܽܘ̈ܦܶܐ </l>
                    <l>ܠܰܓܡܺܝܪܽܘܬܳܐ ܕܰܩܪܳܬܰܢ </l>
                    
                </div>
                <div xml:lang="syr" type="section" n="11">
                    <head>11</head>
                    <l>ܐܶܠܳܐ ܗܺܝ ܡܽܘܫܚܰܬ ܩܽܘܫܬܳܐ   ܢܳܛܪܳܐ ܢܰܦܫܳܗ̇ ܒܡܺܐܢܶܗ</l>
                    <l>ܓܒܳܬܶܗ ܥܰܠ ܕܰܚܙܳܬ ܕܰܓܒܳܗ̇   ܢܶܛܪܰܬ ܒܶܗ ܪܺܝܚܶܗ ܘܛܰܥܡܳܗ̇</l>
                    <l>ܡܶܢ ܫܽܘܪܳܝܳܐ ܠܫܽܘܠܳܡܳܐ </l>
                    
                </div>
                <div xml:lang="syr" type="section" n="12">
                    <head>12</head>
                    <l>ܪܺܝܫܳܐ ܘܢܰܟܦܳܐ ܘܝܰܩܺܝܪܳܐ   ܕܠܳܐ ܐܶܬܚܰܡܰܬ ܘܶܐܬܩܰܫܺܝ</l>
                    <l>ܠܳܐ ܐܶܫܬܰܪܓܰܠ ܐܰܟܘܳܬܰܢ   ܣܰܝܶܟ ܘܢܰܛܰܪ ܡܽܘܫ̈ܚܳܬܶܗ</l>
                    <l>ܘܰܐܪܡܺܝ ܦܓܽܘ̈ܕܶܐ ܒܪ̈ܶܥܝܳܢܰܘܗ̱ܝ</l>
                    
                </div>
                <div xml:lang="syr" type="section" n="13">
                    <head>13</head>
                    <l>ܝܰܗ̱ܒ ܬܰܚܘܺܝܬܳܐ ܒܰܩܢܽܘܡܶܗ   ܕܰܐܝܟ ܕܢܶܛܰܪ ܡܽܘܫܚܰܬ ܙܰܒܢܶܗ </l>
                    <l>ܘܳܠܶܐ ܗ̱ܘܳܐ ܕܢܶܕܰܥ ܙܰܒܢܰܢ   ܚܢܰܢ ܗ̱ܽܘ ܠܙܰܒܢܰܢ ܐܶܬܢܰܟܪܶܝܢܰܢ</l>
                    <l>ܕܰܦܟܶܗܢܰܢ ܒܰܙܒܰܢ ܛܰܥܡܳܐ </l>
                    
                </div>
                <div xml:lang="syr" type="section" n="14">
                    <head>14</head>
                    <l>ܠܦܺܐܪܳܐ ܒܥܽܘܙܶܗ ܪܳܕܶܐ ܠܶܗ   ܒܫܽܘܪܳܝܳܐ ܢܶܫܒܳܐ ܕܪܽܘܚܳܐ </l>
                    <l>ܘܒܰܡܨܰܥܬܳܐ ܥܽܘܙܳܐ ܕܫܶܡܫܳܐ   ܘܡܳܐ ܕܥܶܒܪܰܬ ܥܰܙܺܝܙܽܘܬܶܗ</l>
                    <l>ܟܶܢܫܳܐ ܚܰܪܬܶܗ ܠܚܰܠܝܽܘܬܳܐ </l>
                    
                </div>
                <div xml:lang="syr" type="section" n="15">
                    <head>15</head>
                    <l>ܚܢܰܢ ܕܶܝܢ ܪܕܰܐܽܘܢ ܩܰܕܡ̈ܳܝܶܐ   ܘܰܟܐܰܘ ܒܰܢ ܐܳܦ ܡܶܨ̈ܥܳܝܶܐ </l>
                    <l>ܐܰܘܣܶܦܘ̱ ܚܰܠܝܽܘܢ ܐ̱ܚܪ̈ܳܝܶܐ   ܘܟܰܕ ܡܰܛܝܰܬ݀ ܛܰܥܡܳܢܽܘܬܰܢ</l>
                    <l>ܣܶܓܝܰܬ݀ ܠܳܗ̇ ܦܰܟܺܝܗܽܘܬܰܢ</l>
                    
                </div>
                <div xml:lang="syr" type="section" n="16">
                    <head>16</head>
                    <l>ܐܶܬܰܝܢ ܓܶܝܪ ܠܰܓܡܺܝܪܽܘܬܳܐ   ܕܢܶܚܣܽܘܠ ܫܰܒܪ̈ܶܐ ܡܶܢ ܫܶܥܝܳܐ </l>
                    <l>ܕܢܰܝܬܶܐ ܐܶܢܽܘܢ ܠܝܰܩܺܝܪܽܘܬܳܐ   ܐܶܣܬܰܢܩܰܬ ܠܳܗ̇ ܣܰܝܒܽܘܬܰܢ</l>
                    <l>ܕܰܢܟܰܐܽܘܢ ܒܰܢ ܐܰܝܟ ܒܰܛܠܳܝ̈ܶܐ</l>
                    
                </div>
                <div xml:lang="syr" type="section" n="17">
                    <head>17</head>
                    <l>ܒܰܕܓܽܘܢ ܥܰܙܺܝ ܒܰܣܺܝܡܳܐ   ܘܠܳܐ ܐܶܬܚܰܫܰܚ ܒܰܩܛܺܝܪܳܐ </l>
                    <l>ܕܢܶܣܓܶܐ ܢܝܰܩܰܪ ܣܰܝܒܽܘܬܰܢ   ܘܶܐܢ ܗܺܝ ܠܳܐ ܝܶܕܥܰܬ ܕܰܪܓܳܗ̇</l>
                    <l>ܢܺܐܪܰܒ ܗܽܘ ܕܝܳܕܥܳܐ ܙܰܒܢܳܗ̇</l>
                    
                </div>
                <div xml:lang="syr" type="section" n="18">
                    <head>18</head>
                    <l>ܘܶܐܢ ܐ̱ܢܳܫ ܢܺܐܡܰܪ ܕܰܠܩܽܘܛܢܳܐ   ܩܛܺܝܪܳܐ ܘܫܰܒܛܳܐ ܡܕܰܒܰܪ ܠܶܗ</l>
                    <l>ܘܰܠܓܰܢܳܒܳܐ ܕܽܘܚܠܳܐ   ܘܰܠܒܳܙܽܘܙܳܐ ܠܽܘܚܳܡܳܐ </l>
                    <l>ܘܰܠܫ̈ܳܛܰܝܳܐ ܦܽܘܪܣܳܝܳܐ </l>
                    
                </div>
                <div xml:lang="syr" type="section" n="19">
                    <head>19</head>
                    <l>ܐܶܠܽܘ ܥܰܡ ܪܺܝܫܳܐ ܩܰܕܡܳܐ   ܪܗܶܛܘ̱ ܗܰܕܳܡ̈ܶܐ ܬܶܢܝ̈ܳܢܶܐ </l>
                    <l>ܢܳܓܕܺܝܢ ܗ̱ܘܰܘ ܠܰܬܠܺܝܬܳܝܳܐ   ܘܟܽܠܶܗ ܓܽܘܫܡܳܐ ܡܶܢ ܣܳܟܶܗ</l>
                    <l>ܒܳܬܪܗܽܘܢ ܗܽܘ ܐܳܙܶܠ ܗ̱ܘܳܐ </l>
                    
                </div>
                <div xml:lang="syr" type="section" n="20">
                    <head>20</head>
                    <l>ܒܣܰܘ ܬܶܢܝ̈ܳܢܶܐ ܒܩܰܕܡ̈ܳܝܶܐ   ܘܰܬܠܺܝ̈ܬܳܝܶܐ ܒܬܶܢܝ̈ܳܢܶܐ</l>
                    <l>ܐܶܬܫܺܝܛܘ̱ ܕܰܪ̈ܓܶܐ ܚܰܕ ܡܶܢ ܚܰܕ   ܕܒܰܚ̈ܕܳܕܶܐ ܒܣܰܘܓܰܘ̈ܳܝܶܐ </l>
                    <l>ܕܳܫܘ̱ ܐܶܢܽܘܢ ܐܳܦ ܒܰܪ̈ܳܝܶܐ </l>
            </div>
            </div>
        </body>
    </text>
</TEI>

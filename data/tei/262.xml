<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="en">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8741">Nisibis 4</title>
                <title xml:lang="en" level="s" ref="http://syriaca.org/work/8737">Hymns on Nisibis -
                    <foreign xml:lang="syr">ܦܰܢܩܺܝܬܳܐ ܕܡܰܕܪ̈ܳܫܶܐ ܕܰܢܨܺܝܒܺܝܢ ܕܣܺܝܡܺܝܢ ܠܛܽܘܒܳܢܳܐ ܡܳܪܝ̱ ܐܰܦܪܶܝܡ
                    </foreign></title>
                <title level="s">Digital Syriac Corpus</title>
                <author ref="http://syriaca.org/person/13">Ephrem the Syrian</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref="http://syriaca.org/person.xml#ebeck">Edmund Beck</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/262</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <analytic>
                        <editor>Edmund Beck</editor>
                        <title level="a">Des Heiligen Ephraem der Syrers Carmina Nisibena</title>
                        <idno type="URI">http://syriaca.org/bibl/####</idno>
                    </analytic>
                    <monogr>
                        <title level="m">Corpus Scriptorum Christianorum Orientalium</title>
                        <imprint>
                            <pubPlace>Louvain</pubPlace>
                            <publisher>Secrétariat du CorpusSCO</publisher>
                            <date when="1961">1961</date>
<biblScope unit="volume">218</biblScope>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is a collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University.</p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
            <creation>
                 <origDate type="composition" from="0330" to="0373">mid-4th century</origDate>
             </creation>
        </profileDesc>
        <revisionDesc status="Edited">
            <change when="2019-06-12" who="http://syriaca.org/person.xml#jwalters">Updated text with vocalization and header information</change>
            <change when="2018-02-21" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="DigitalEdition">
        <body>
            <div type="title" n="4">
                <ab xml:lang="en">Nisibis IV</ab>
            </div>
            <div type="body" xml:lang="syr">
                <div xml:lang="syr" type="superscript">
                    <l>ܒܰܪ ܩܳܠܶܗ ܕܟܶܢܫܳܐ ܕܽܐܘ̈ܠܨܳܢܝ̱</l>
                </div>
                <div xml:lang="syr" type="section" n="1">
                    <l>ܐܰܠܳܗܝ̱ ܕܠܳܐ ܡܰܡܐܶܢ   ܐܶܕܪܽܘܫ ܬܪܰܥ ܒܰܝܬܳܟ</l>
                    <l>ܕܛܶܠܡܶܬ ܠܟܽܠ ܛܰܝܒܽܘ   ܐܶܫܰܐܠ ܒܡܰܪܳܚܽܘ</l>
                    <l>ܕܶܐܣܰܒ ܒܰܚܨܺܝܦܽܘ</l>
                 </div>
                
                <div xml:lang="syr" type="response">
                    <l>ܥܽܘܢܺܝܬܳܐ: ܣܰܒܪܰܢ ܗܼܘܺܝ ܫܽܘܪܰܢ </l>
                    
                </div>
                <div xml:lang="syr" type="section" n="2">
                    
                    <l>ܐܶܢ ܓܶܝܪ ܡܳܪܝ̱ ܐܰܪܥܳܐ   ܠܚܶܛܬܳܐ ܡܫܰܘܚܰܕܬܳܐ </l>
                    <l>ܡܥܰܬܪܳܐ ܒܣܰܓܺܝ̈ܐܶܐ   ܟܡܳܐ ܢܶܥܬܪ̈ܳܢ ܗܳܟܺܝܠ</l>
                    <l>ܨܠܰܘ̈ܳܬܝ̱ ܒܛܰܝܒܽܘܬܳܟ</l>
                    
                </div>
                <div xml:lang="syr" type="section" n="3">
                    
                    <l>ܒܩ̈ܳܠܶܐ ܕܝܰܠܽܘ̈ܕܰܝ̱   ܚܢܺܝ̈ܓܶܐ ܘܪ̈ܰܥܽܘܡܶܐ </l>
                    <l>ܦܬܼܰܚ ܠܺܝ ܬܼܪܰܥ ܪ̈ܰܚܡܰܝܟ   ܐܶܦܨܰܚ ܒܩܳܠܰܝ̈ܗܽܘܢ </l>
                    <l>ܐܶܒܠܳܐ ܕܣܳܩ̈ܰܝܗܽܘܢ </l>
                    
                </div>
                <div xml:lang="syr" type="section" n="4">
                    
                    <l>ܒܽܘܟܪܳܐ ܕܰܗܘܳܐ ܚܣܺܝܠܳܐ   ܘܰܢܩܶܦ ܠܝܰܠܽܘ̈ܕܶܐ</l>
                    <l>ܒܢ̈ܰܝ ܢܳܨܪܰܬ ܠܺܝ̈ܛܶܐ   ܥܢܺܝ ܠܶܐܡܪ̈ܰܝ ܕܰܚܙܰܘ</l>
                    <l>ܕܺܐܒ̈ܶܐ ܘܗܳܐ ܓܳܥܶܝܢ </l>
                    
                </div>
                <div xml:lang="syr" type="section" n="5">
                    
                    <l>ܘܰܥܢܳܐ ܒܕܰܒܪܳܐ ܡܳܪܝ̱   ܐܶܢܗܽܘ ܕܰܚܙܳܬ ܕܺܐܒ̈ܶܐ </l>
                    <l>ܛܳܦܣܳܐ ܒܥܰܠܳܢܳܐ   ܡܶܬܓܰܘܣܳܐ ܒܚܽܘܛܪܳܐ </l>
                    <l>ܕܰܪܕܰܦ ܠܳܐܟܽܘ̈ܠܶܝܗ̇</l>
                    
                </div>
                <div xml:lang="syr" type="section" n="6">
                    
                    <l>ܥܳܢܳܟ ܚܙܳܬ ܕܺܐܒ̈ܶܐ   ܘܗܳܐ ܓܳܥܝܳܐ ܪܳܒܰܬ</l>
                    <l>ܐܰܕܪܶܟ ܕܶܐܬܪܰܗܒܰܬ   ܨܠܺܝܒܳܟ ܢܶܗܘܶܐ ܚܽܘܛܪܳܐ </l>
                    <l>ܕܰܪܕܰܦ ܠܒܳܠܽܘ̈ܥܶܝܗ̇</l>
                    
                </div>
                <div xml:lang="syr" type="section" n="7">
                    
                    <l>ܩܰܒܶܠ ܓܥܳܬܝ̱ ܫܰܒܪ̈ܰܝ   ܕܰܕܟܶܝܢ ܒܟܽܠܡܶܕܶܡ</l>
                    <l>ܗܰܘ ܗܽܘ ܛܠܶܐ ܝܰܘܡ̈ܶܐ   ܡܶܫܟܰܚ ܡܪܰܥܶܐ ܡܳܪܝ̱</l>
                    <l>ܠܥܰܬܺܝܩ ܝܰܘܡ̈ܳܬܳܐ </l>
                    
                </div>
                <div xml:lang="syr" type="section" n="8">
                    
                    <l>ܝܰܘܡܳܐ ܕܰܢܦܰܠ ܥܽܘܠܳܐ   ܒܓܰܘ ܐܽܘܪܝܳܐ ܒܶܗ ܗܽܘ</l>
                    <l>ܥܺܝܪ̈ܶܐ ܢܚܶܬܘ̱ ܣܰܒܰܪܘ̱   ܫܠܳܡܳܐ ܕܗܽܘ ܢܶܗܘܶܐ </l>
                    <l>ܒܫܽܘ̈ܩܰܝ ܠܟܽܠ ܫܰܒܪ̈ܰܝ</l>
                    
                </div>
                <div xml:lang="syr" type="section" n="9">
                    
                    <l>ܫܰܒܥܺܝܢ ܘܰܬܪ̈ܶܝܢ ܣܳܒܺܝ̈ܢ   ܣ̈ܳܒܰܘܗ̱ܝ ܕܗܰܘ ܥܰܡܳܐ </l>
                    <l>ܠܳܐ ܣܦܼܰܩܘ̱ ܠܬܽܘܪ̈ܥܳܬܳܐ   ܥܽܘܠܰܐ ܗ̱ܘ ܒܰܪ ܡܰܪܝܰܡ</l>
                    <l>ܫܰܝܶܢ ܠܟܽܠ ܦܶܢܝܳܢ</l>
                    
                </div>
                <div xml:lang="syr" type="section" n="10">
                    
                    <l>ܚܽܘܢ ܡܳܪܝ̱ ܠܝܰܠܽܘܕ̈ܰܝ   ܒܝ̈ܰܠܕܰܝ ܥܗܰܕ ܝܰܠܕܳܟ</l>
                    <l>ܕܰܗܘܰܝܬ ܝܰܠܽܘܕܳܐ   ܕܕܳܡܶܝܢ ܠܛܰܠܝܽܘܬܳܟ</l>
                    <l>ܢܺܚܽܘܢ ܒܛܰܝܒܽܘܬܳܟ</l>
                    
                </div>
                <div xml:lang="syr" type="section" n="11">
                    
                    <l>ܒܠܺܝ̈ܠܝܳܢ ܒܓܰܘ ܥܳܢܳܟ   ܦܳܥܝܳܐ ܕܬܰܡܺܝ̈ܡܶܐ </l>
                    <l>ܘܩܳܠܳܐ ܕܰܢܩ̈ܰܘܳܬܳܐ   ܕܩܳܪܶܝܢ ܠܪܳܥܶܐ ܟܽܠ</l>
                    <l>ܕܡܶܢ ܟܽܠ ܢܦܰܨܶܐ ܐܶܢܽܘܢ </l>
                    
                </div>
                <div xml:lang="syr" type="section" n="12">
                    
                    <l>ܐܶܓܕܽܘܠ ܠܟܽܠ ܩ̈ܳܠܶܝܢ   ܘܶܐܥܒܶܕ ܟܠܺܝܠ ܩ̈ܳܠܶܐ</l>
                    <l>ܐܶܩܰܪܒܺܝܘܗ̱ܝ ܠܰܐܒܽܘܟ   ܐܶܙܒܶܢ ---</l>
                    <l>-----</l>
                    
                    <l>a</l>
                    <l>ܘܳܝ ܠܺܝ ܕܡܰܢܽܘ ܠܺܝ   ܫܒܳܒܳܐ ܘܩܰܪܺܝܒܳܐ </l>
                    <l>ܕܠܳܐ ܟܳܝ̈ܫܳܢ ܪ̈ܶܓܠܰܘܝ   ܒܰܐܬܪܶܗ ܕܟܽܠܥܶܕܳܢ</l>
                    <l>ܥܰܠ ܪܺܝܫܝ̱ ܐܰܡܺܝܢ ܘܩܳܐܶܡ</l>
                    
                    <l>b</l>
                    <l>ܘܳܝ ܠܺܝ ܕܡܰܢܽܘ ܠܺܝ   ܐܳܪܚܳܐ ܕܠܺܝ ܘܰܠܠܰܚܡܝ̱</l>
                    <l>ܒܳܥܶܐ ܕܢܶܐܟܽܘܠ ܡܳܪܝ̱   ܬܰܨܪܺܝܘܗ̱ܝ ܟܺܐܢܽܘܬܳܐ </l>
                    <l>ܕܰܟܦܶܢ ܠܝܰܥܢܽܘܬܳܐ </l>
                    
                    <l>c</l>
                    <l>ܘܳܝ ܠܺܝ ܕܡܰܢܽܘ ܠܺܝ   ܣܳܐܢܳܐ ܘܩܰܪܺܝܒܳܐ </l>
                    <l>ܛܽܘܒܰܝ ܕܡܰܢܽܘ ܠܺܝ   ܡܳܪܳܐ ܘܦܳܪܽܘܩܳܐ </l>
                    <l>ܕܙܰܓܪܶܗ ܘܰܙܓܰܪ ܠܶܗ </l>
                    
                </div>
                <div xml:lang="syr" type="section" n="13">
                    
                    <l>ܚܰܕܽܘܬܳܐ ܕܣܽܘܓܦܳܢܳܐ   ܥܳܩܬܳܐ ܛܡܺܝܪܳܐ ܒܳܗ̇</l>
                    <l>ܥܳܩܬܳܐ ܕܥܽܘܕܪܳܢܳܐ   ܡܥܺܝܢܳܐ ܗ̱ܝ ܕܚ̈ܰܕܘܳܬܳܐ</l>
                    <l>ܒܗܰܘ ܥܳܠܡܳܐ ܚܰܕܬܳܐ </l>
                    
                </div>
                <div xml:lang="syr" type="section" n="14">
                    
                    <l>ܛܽܘܒܳܐ ܕܰܩܢܳܐ ܪܳܕܽܘܦܝ̱   ܘ̈ܳܝܶܐ ܛܡܺܝܪ̈ܺܝܢ ܒܶܗ </l>
                    <l>ܒܰܕܓܽܘܢ ܦܨܺܝܚܳܐ ܐ̱ܢܳܐ   ܕܘܳܝܳܐ ܕܰܩܢܺܝܬ ܡܶܢܶܗ </l>
                    <l>ܛܽܘܒܳܐ ܟܣܶܐ ܠܺܝ ܒܶܗ</l>
                    
                </div>
                <div xml:lang="syr" type="section" n="15">
                    
                    <l>ܡܰܢܽܘ ܕܠܳܐ ܢܰܘܕܶܐ   ܠܗܰܘ ܡܰܢ ܕܰܐܘܠܶܕ ܠܰܢ </l>
                    <l>ܘܰܡܨܶܐ ܕܢܰܘܠܶܕ ܬܽܘܒ   ܡܶܢ ܓܰܘ ܫܡܽܘ̈ܥܳܬܳܐ </l>
                    <l>ܩ̈ܳܠܶܐ ܕܣܰܒܪ̈ܳܬܳܐ </l>
                    
                </div>
                <div xml:lang="syr" type="section" n="16">
                    
                    <l>ܐܰܢ̱ܬ ܗܽܘ ܡܰܐܣܶܐ ܟܽܠ   ܣܥܰܪܬܳܢܝ̱ ܒܟܽܘܪ̈ܗܳܢܰܝ </l>
                    <l>ܐܰܓܪܳܐ ܕܣܰܡ̈ܡܳܢܰܝܟ   ܠܳܐ ܐܶܬܡܨܺܝܬ ܕܶܐܬܶܠ </l>
                    <l>ܕܕܳܡܶܝܢ ܠܰܝܬ ܠܗܽܘܢ </l>
                    
                </div>
                <div xml:lang="syr" type="section" n="17">
                    
                    <l>ܙܳܟܶܝܢ ܠܣܰܡ̈ܳܡܢܰܝܟ   ܪ̈ܰܚܡܰܝܟ ܥܰܬܺܝܪ̈ܶܐ </l>
                    <l>ܠܳܐ ܡܨܶܝܢ ܡܶܙܕܰܒܢܺܝܢ   ܡܰܓܳܢ ܡܶܬܝܰܗܒܺܝܢ</l>
                    <l>ܒܕܶܡ̈ܥܶܐ ܗ̱ܘ ܡܶܬܢܰܣܒܺܝܢ </l>
                    
                </div>
                <div xml:lang="syr" type="section" n="18">
                    
                    <l>ܟܡܳܐ ܡܶܫܟܚܳܐ ܪܰܒܽܘܢܝ̱   ܡܕܺܝܢ̱ܬܳܐ ܡܓܰܙܰܝܬܳܐ </l>
                    <l>ܕܪܰܚܺܝܩ ܒܰܪ ܡܰܠܟܳܗ̇   ܘܩܰܪܺܝܒ ܒܥܶܠܕܰܪܳܗ̇</l>
                    <l>ܕܰܬܩܽܘܡ ܕܠܳܐ ܪ̈ܰܚܡܶܐ </l>
                    
                </div>
                <div xml:lang="syr" type="section" n="19">
                    
                    <l>ܠܡܺܐܢܳܐ ܘܒܶܝܬ ܓܰܘܣܳܐ   ܐܰܢ̱ܬ ܗܽܘ ܒܟܽܠ ܥܶܕܳܢ</l>
                    <l>ܟܰܕ ܚܰܦܝܽܘܢܝ̱ ܝܰܡ̈ܡܶܐ   ܢܚܼܶܬܘ̱ ܕܰܠܝܽܘܢܝ̱ ܪ̈ܰܚܡܰܝܟ</l>
                    <l>ܬܽܘܒ ܢܶܕܪܟܰܢܝ̱ ܥܶܕܪܳܟ</l>
                    
                </div>
                <div xml:lang="syr" type="section" n="20">
                    
                    <l>ܐܰܣܪܰܚ ܠܒܽܘ̈ܣܒܳܣܰܝ   ܣܰܡܳܐ ܕܦܽܘܪܩܳܢܳܟ </l>
                    <l>ܘܚܰܫܳܐ ܕܥܽܘܕܪܳܢܳܟ   ܢܺܝܫܳܟ ܡܨܶܐ ܕܢܶܗܘܶܐ </l>
                    <l>ܣܰܡܳܐ ܡܰܐܣܶܐ ܟܽܠ</l>
                    
                </div>
                <div xml:lang="syr" type="section" n="21">
                    
                    <l>ܣܰܓܺܝ ܐܰܠܺܝܨܳܐ ܐ̱ܢܳܐ   ܘܕܶܐܩܒܽܘܠ ܐܰܟܺܝܦܳܐ ܐ̱ܢܳܐ</l>
                    <l>ܥܰܠ ܡܰܢ ܕܫܰܓܶܫ ܠܺܝ   ܚܢܳܢܳܟ ܢܦܰܟܶܗ ܡܳܪܝ̱</l>
                    <l>ܟܳܣܳܐ ܕܰܡܼܙܰܓܘ ܚܰܘ̈ܒܰܝ</l>
                    
                </div>
                <div xml:lang="syr" type="section" n="22">
                    
                    <l>ܚܳܪܶܬ ܠܟܽܠ ܓܰܒܺܝ̈ܢ   ܘܰܒ̇ܟܺܝܬ ܕܶܐܬܓܰܙܺܝܬ</l>
                    <l>ܟܰܕ ܛܳܒ ܣܰܓܺܝ̈ܐܺܝܢ   ܪ̈ܺܝܫܰܝ ܘܦܳܪ̈ܽܘܩܰܝ</l>
                    <l>ܚܰܕ ܗܽܘ ܕܰܦܪܰܩ ܠܺܝ</l>
                    
                </div>
                <div xml:lang="syr" type="section" n="23">
                    
                    <l>ܦܰܪܘ̱ ܡܳܪܝ̱ ܢܦܰܩܘ̱ ܝܰܠܕ̈ܰܝ   ܘܕܳܡܽܘ ܠܦܰܪ̈ܽܘܓܶܐ </l>
                    <l>ܕܢܶܫܪܳܐ ܪܕܰܦ ܐܶܢܽܘܢ   ܗܳܐ ܛܫܶܝܢ ܒܣܶܬܪܳܐ </l>
                    <l>ܫܰܝܢܳܟ ܢܰܦܢܶܐ ܐܶܢܽܘܢ </l>
                    
                </div>
                <div xml:lang="syr" type="section" n="24">
                    
                    <l>ܨܰܘܬܳܐ ܕܟܰܪ̈ܡܰܝ   ܗܳܐ ܦܳܩܕܳܢ ܐܶܕ̈ܢܰܝ</l>
                    <l>ܕܓܰܪܕܺܝܘ ܩܳܠܰܝ̈ܗܽܘܢ   ܢܶܪܥܰܡ ܒܣܰܒܪ̈ܳܬܳܐ </l>
                    <l>ܛܶܒܳܐ ܕܦܽܘܪܩܳܢܳܟ </l>
                    
                </div>
                <div xml:lang="syr" type="section" n="25">
                    
                    <l>ܩܳܠܳܐ ܕܣܽܘܪܳܕܳܐ   ܥܰܠ ܡ̈ܰܓܕܠܰܝ ܫܶܡ̇ܥܶܬ</l>
                    <l>ܕܩܳܥܶܝܢ ܦܪ̈ܽܘܩܰܝ   ܟܰܕ ܢܳܛܪܺܝܢ ܫܽܘܪ̈ܰܝ</l>
                    <l>ܫܰܠܳܝܗ̱ܝ ܒܩܳܠ ܫܰܝܢܳܟ</l>
                    
                </div>
                <div xml:lang="syr" type="section" n="26">
                    
                    <l>ܪܒܳܒܬܳܐ ܕܦܰܠܳܚ̈ܰܝ   ܬܫܰܝܶܢ ܠܒܰܪ ܡܶܢ ܫܽܘܪܝ̱</l>
                    <l>ܪܰܥܡܳܐ ܕܥܳܡܽܘܪ̈ܰܝ   ܢܫܰܝܶܢ ܠܓܰܘ ܡܶܢ ܫܽܘܪܝ̱</l>
                    <l>ܕܰܐܘܕܶܐ ܠܒܰܪ ܘܰܠܓܰܘ</l>
                    
                </div>
                <div xml:lang="syr" type="section" n="27">
                    
                    <l>ܫܪܺܝ ܡܳܪܝ̱ ܐܰܒܺܝܠܽܘܬܶܗ   ܕܗܰܘ ܡܰܕܒܚܳܟ ܕܰܟܝܳܐ</l>
                    <l>ܘܰܕܟܳܗܢܳܟ ܢܰܟܦܳܐ   ܕܩܳܐܶܡ ܠܒܺܝܫ ܐܶܒܠܳܐ</l>
                    <l>ܡܶܢ ܠܥܶܠ ܟܒܺܝܢ ܣܰܩܳܐ </l>
                    
                </div>
                <div xml:lang="syr" type="section" n="28">
                    
                    <l>ܬܰܘܕܶܐ ܒܦܽܘܪܩܳܢܳܟ   ܥܺܕ̱ܬܳܐ ܘܫܰܡܳܫܶܝ̈ܗ̇</l>
                    <l>ܡܕܺܝܢ̱ܬܳܐ ܘܥܳܡܪ̈ܶܝܗ̇    ܢܗܶܐ ܡܳܪܝ̱ ܩܳܠ ܫܰܝܢܳܐ </l>
                    <l>ܐܰܓܪܳܐ ܕܩܳܠܰܝ̈ܗܽܘܢ</l>
                </div>
            </div>
        </body>
    </text>
</TEI>

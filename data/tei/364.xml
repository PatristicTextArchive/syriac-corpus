<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8845">On the Lenten Fast III -
                    <foreign><!-- Insert Syriac title --></foreign></title>
                <title xml:lang="en" level="s" ref="http://syriaca.org/work/8820">The Memre of Jacob
                    of Serugh</title>
                <title level="s">The Oxford-BYU Syriac Corpus</title>
                <author ref="http://syriaca.org/person/42">Jacob of Serugh</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">Paul Bedjan</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person">Fr. Shlimon</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/364</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <analytic>
                        <editor>Paul Bedjan</editor>
                        <title level="a">On the Lenten Fast III</title>
                        <idno type="URI">http://syriaca.org/bibl/1732</idno>
                    </analytic>
                    <monogr>
                        <title level="m">Homiliae selectae Mar-Jacobi Sarugensis</title>
                        <imprint>
                            <pubPlace>Paris</pubPlace>
                            <publisher>Harrassowitz</publisher>
                            <date when="1905">1905</date>
                        </imprint>
                        <extent>5 Volumes</extent>
                        <biblScope type="vol">1</biblScope>
                        <biblScope type="pp">588-606</biblScope>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2018-03-30" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="rubric" xml:lang="syr">
                <pb ed="http://syriaca.org/bibl/1732" n="588"/>
                <l>ܕܝܼܠܹܗ ܕܩܲܕܝܼܫܵܐ ܡܵܪܝ ܝܲܥܩܘܿܒܼ</l>
                <l>ܡܐܡܪܐ .ܟܗ.</l>
                <l>.ܓ.(<note place="foot" xml:id="ftn1" n="1"><p rend="footnote text" xml:lang="syr"> ܕܓ̄ Sic
                    P.</p></note>) ܕܥܲܠ ܨܵܘܡܵܐ ܩܲܕܝܼܫܵܐ ܕܐܲܪܒܥܝܼܢ.</l>
            </div>
            <div type="text" xml:lang="syr">
                <l>.ܓ.(<note place="foot" xml:id="ftn1" n="1"><p rend="footnote text" xml:lang="syr"> ܕܓ̄ Sic
                    P.</p></note>) ܕܥܲܠ ܨܵܘܡܵܐ ܩܲܕܝܼܫܵܐ ܕܐܲܪܒܥܝܼܢ.</l>
            <l>ܠܫܲܪܒܹܗ ܕܨܵܘܡܵܐ ܬܘܼܒܼ ܣܵܒܹ̇ܟܼ ܐ̄ܢܵܐ ܠܲܡܡܲܠܵܠܘܼ: </l><l>ܐ̄ܫܘܵܢܝ ܪܲܒܿܘܼܠܝܼ ܕܐܹܡܲܪ ܘܐܵܘܬܲܪ
                ܠܲܕܼܫܵܡܲܥ̇ ܠܝܼ܀ </l><l>ܥܲܠ ܝܵܘ̈ܡܵܬܼܵܐ ܕܬܼܵܒܼ̇ܥܝܼܢ ܪܲܗܛܵܐ ܕܙܲܕܝܼܩܘܼܬܼܵܐ: </l><l>ܗܵܐ
                ܪܵܦܹ̇ܬܼ ܒܝܼ ܡܹܐܡܪܵܐ ܗܲܒܼ ܠܝܼ ܕܒܼܵܟܼ ܐܹܡܲܠܸܠ܀ </l><l>ܡܲܠܦܵܢܝ ܟܹܐܢܵܐ ܐܲܗܓܵܢܝ ܫܲܪܒܵܐ ܡܠܸܐ
                ܝܘܼܬܼܖ̈ܵܢܹܐ: </l><l>ܕܐܸܬܼܢܸܐ ܫܲܪܒܹܗ ܠܥܹܕܬܵܐ ܕܚܲܣܝܼܬܿ ܒܲܕܼܒܼܝܼܚܘܼܬܼܵܟܼ܀ </l><l>ܗܵܐ
                ܝܘܼܠܦܵܢܵܐ ܕܢܲܚ̣ ܕܲܢܡܲܠܸܠ ܢܲܗܝܼܪܵܐܝܼܬܼ: </l><l>ܖ̈ܵܚܡܲܝ ܩܘܼܫܬܵܐ ܗܲܒܼܝ ܠܝܼ(<note
                    place="foot" xml:id="ftn2" n="2"><p rend="footnote text" xml:lang="syr"> ܠܗ L.</p></note>)
                ܨܵܘܬܵܐ ܕܲܢܒܲܣܸܡܟܼܘܿܢ܀ </l><l>ܬܵ. ܨܲܝܵܡܹ̈ܐ ܕܥܲܠ ܦܵܬܼܘܿܪܹܗ ܕܡܲܠܟܵܐ ܢܸܓܼܢܸܐ: </l><l>ܘܲܕܼܠܵܐ
                ܠܲܚܡܵܐ ܢܸܒܼܣܲܡ ܝܵܘܡܵܢ ܪܘܼܚܵܢܵܐܝܼܬܼ܀ </l><l>ܬܵܘ ܐܲܬܼܠܹܝ̈ܛܹܐ ܕܥܲܠܘ ܠܐܵܓܼܘܿܢܵܐ
                ܕܙܲܕܝܼܩܘܼܬܼܵܐ: </l><l>ܢܡܲܠܸܠ ܗܵܫܵܐ ܥܲܠ ܚܸܙܘܵܢܹ̈ܐ(<note place="foot" xml:id="ftn3"
                    n="3"><p rend="footnote text" xml:lang="syr"> ܚܙܘܢܐ R.</p></note>) ܕܨܵܘܡܵܐ ܡܵܢܵܘ܀ </l><l>ܬܵܘ
                ܕܲܠܒܼܝܼܫܝܼܢ ܙܲܝܢܵܐ ܕܲܚܫܝܼܠ ܡ̣ܢ ܙܸܕܼ̈ܩܵܬܼܵܐ: </l><l>ܣܕܼܘܿܪܘ ܒܲܩܪܵܒܼܵܐ ܕܐܵܟܹ̇ܠܩܲܪܨܵܐ
                ܡܬܲܚ̣ ܠܸܓܼܝܘܿܢܵܘ̈ܗܝ܀ </l><l>ܬܵܘ ܟܲܫܝܼܖܹ̈ܐ ܕܫܵܕܹܝܢ ܓܹܐܖܹ̈ܐ ܕܲܨ̈ܠܵܘܵܬܼܵܐ:
                    </l><l>ܬܟܲܒܼܘ(<note place="foot" xml:id="ftn4" n="4"><p rend="footnote text" xml:lang="syr">
                        ܬܟܘܒܘ P. R.</p></note>) ܠܲܩܪܵܒܼܵܐ ܕܫܹܐܕܹ̈ܐ ܓܵܙ̇ܡܝܼܢ ܥܲܠ ܨܵܘܡܲܝ̈ܟܘܿܢ܀</l>
            <pb ed="http://syriaca.org/bibl/1732" n="589"/>
            <l>ܗܵܐ ܣܸܡܵܠܵܐ ܣܕܼܝܼܪܵܐ ܒܕܲܪܵܐ ܥܲܠ ܝܲܡܝܼܢܵܐ: </l><l>ܪܗܲܛܘ ܠܲܫܡܲܝܵܐ ܕܥܲܬܼܘ ܒܐܵܓܼܘܿܢܵܐ
                ܕܢܸܨܚܵܢܲܝ̈ܟܘܿܢ܀ </l><l>ܡܥܵܕܼ ܗ̣̄ܘ ܨܵܘܡܵܐ ܕܢܲܝܬܸܐ ܟܠܝܼ̈ܠܹܐ ܕܙܲܕܝܼܩܘܼܬܼܵܐ: </l><l>ܠܐ̄ܢܵܫܵܐ
                ܕܪܲܚܡܘܼܗܝ ܘܲܒܼܢܸܨ̈ܚܵܢܹܐ ܢܲܥܬܲܪ ܐܸܢܘܿܢ܀ </l><l>ܡܥܵܕܼ ܗ̣̄ܘ ܕܢܸܦܟܿܘܿܪ ܠܲܒܼܥܸܠܕܲܪܵܐ ܩܕܼܵܡ
                ܨܲܝܵܡܹ̈ܐ: </l><l>ܘܲܒܼܬܲܟܼܬܘܼܫܵܐ (ܢܡܲܟܸܟܼ ܥܘܼܫܢܵܐ(<note place="foot" xml:id="ftn5"
                    n="5"><p rend="footnote text" xml:lang="syr"> ܢܡܟ ܥܘܫܢܗ R.</p></note>) ܕܪܹܫܵܐ ܕܐܵܐܲܪ܀
                </l><l>ܡܥܵܕܼ ܗ̣̄ܘ ܕܢܲܦܸܩ ܐ̄ܖ̈ܵܙܹܐ ܟܣܲܝ̈ܵܐ ܕܒܹܝܬܼ ܐܲܠܵܗܵܐ: </l><l>ܘܢܸܓܼܠܸܐ ܠܥܵܠܡܵܐ ܥܲܠ
                ܒܵܪܘܿܝܹܗ ܒܬܲܗܪܵܐ ܪܲܒܵܐ܀ </l><l>ܡܸܫܟܲܚ ܨܵܘܡܵܐ ܚܸܠܡܹ̈ܐ ܠܡܸܦܫܲܪ ܘܩܸܛܖܹ̈ܐ ܠܡܸܫܪܵܐ:
                </l><l>ܘܟܼܠ ܟܲܣ̈ܝܵܬܼܵܐ ܢܲܦܸܩ ܢܸܦܪܘܿܣ ܥܲܠ ܐܸܓܵܖܹ̈ܐ܀ </l><l>ܦܫܝܼܩ ܠܹܗ ܠܨܵܘܡܵܐ ܚܲܝܠܵܐ
                ܕܢܘܼܪܵܐ ܠܲܡܕܲܥܵܟܼܘܼ: </l><l>ܘܡ̣ܢ ܓܵܘܙܲܠܬܵܐ ܛܲܠܵܐ ܢܸܪܘܿܣ ܥܲܠ ܨܲܝܵܡܹ̈ܐ܀ </l><l>ܐܝܼܬܼ ܒܹܗ
                ܚܲܝܠܵܐ ܕܲܠܚܲܝ̈ܘܵܬܼܵܐ ܨܵܘܡܵܐ ܢܲܠܸܦ: </l><l>ܘܢܲܪܡܸܐ ܒܠܵܡܵܐ ܒܦܘܼܡܵܐ ܕܚܝܼܠܵܐ
                ܕܐܲܖ̈ܝܵܘܵܬܼܵܐ܀ </l><l>ܡܘܼܫܹܐ ܒܨܵܘܡܵܐ ܡܛ̣ܵܐ ܕܠܲܫܟܼܝܼܢܬܹܗ ܕܪܵܡܵܐ ܢܸܚܙܸܐ: </l><l>ܘܐ̄ܖ̈ܵܙܹܐ
                ܟܣܲܝ̈ܵܐ ܢܡܲܠܸܠ ܥܲܡܹܗ ܡ̣ܢ ܥܲܪܦܸܠܵܐ܀ </l><l>ܐܲܝܟܼ ܕܲܠܠܲܚܡܵܐ ܐܲܟܼܠܹܗ ܠܨܵܘܡܵܐ ܒܛܘܼܪܵܐ
                ܡܘܼܫܹܐ: </l><l>ܘܲܫܡܸܢ ܘܲܫܦܲܪ ܘܐܸܙܕܲܗܝܼ ܒܹܗ ܕܠܵܐ ܡܹܐܟܼܘܼܠܬܵܐ܀ </l><l>ܨܵܡ̣ ܡ̣ܢ ܠܲܚܡܵܐ ܘܥܲܠ
                ܦܵܬܼܘܿܪܹܗ ܓܢ̣ܵܐ ܕܐܲܠܵܗܵܐ: </l><l>ܐܸܟܲܠ̣ ܢܘܼܗܪܵܐ ܘܐܸܫܬܝܼ ܙܝܼܘܵܐ ܘܲܩܢ̣ܵܐ ܫܘܼܦܪܵܐ܀
                </l><l>ܐܸܬܼܒܲܣܲܡ ܗ̄ܘ̣ܵܐ ܒܚܲܡܪܵܐ ܕܲܥܨܝܼܪ ܡ̣ܢ ܥܲܖ̈ܦܸܠܹܐ:</l>
            <pb ed="http://syriaca.org/bibl/1732" n="590"/>
            <l>ܘܲܩܢ̣ܵܐ ܓܵܘܢܵܐ ܕܫܲܠܗܹܒܼܝܼܪܬܼܵܐ ܒܐܵܕܼܫܵܐ ܚܲܠܝܵܐ܀ </l><l>ܥ̣ܒܲܕܼ ܠܹܗ ܨܵܘܡܵܐ ܚܕܼܵܐ
                ܫܵܪܘܼܬܼܵܐ ܕܡܲܠܝܵܐ ܚܲܝܹ̈ܐ: </l><l>ܒܗܵܝ̇ ܡܹܐܟܼܘܼܠܬܵܐ ܕܠܲܝܬܿ ܐܵܦܘܼܣܝܵܐ ܠܲܛ̈ܥܵܡܵܬܼܵܗ̇܀
                </l><l>ܚܙܵܬܹܗ ܕܡܵܪܝܵܐ ܡܠܵܬܹܗ ܣܲܒܼܥܵܐ ܠܗܵܘ̇ ܨܲܝܵܡܵܐ: </l><l>ܘܲܒܼܓܸܠܝܵܢܵܘ̈ܗܝ ܡܸܬܼܦܲܛܲܡ
                ܗ̄ܘ̣ܵܐ ܪܘܼܚܵܢܵܐܝܼܬܼ܀ </l><l>ܐܲܥܠܹܗ ܨܵܘܡܵܐ ܠܒܲܝܬܵܐ ܕܐ̄ܖ̈ܵܙܹܐ ܘܩܵܡ̣ ܚ̣ܵܘܝܼ ܠܹܗ:
                </l><l>ܒܝܼܪܲܬܼ ܥܵܠܡܵܐ(<note place="foot" xml:id="ftn6" n="6"><p rend="footnote text" xml:lang="syr">
                        ܥܠܡ̈ܐ R.</p></note>) ܟܲܕܼ ܡܸܬܼܒܲܢܝܵܐ ܡ̣ܢ ܠܵܐ ܡܸܕܸܡ܀ </l><l>ܐܸܨܛܲܠܲܠ ܗ̄ܘ̣ܵܐ ܡ̣ܢ
                ܡܹܐܟܼ̈ܠܵܬܼܵܐ ܝܲܩܝܼܖ̈ܵܬܼܵܐ: </l><l>ܘܲܢܗܲܪ ܗܵܘܢܹܗ ܕܲܠܟܲܣ̈ܝܵܬܼܵܐ ܒܓܸܠܝܵܐ ܢܸܚܙܸܐ܀ </l><l>ܡ̣ܢ
                ܡܹܐܟܼܘܼܠܬܵܐ ܝܵܩ̇ܪܝܼܢ ܖܸ̈ܓܼܫܹܝܗ̇ ܕܢܲܦ̮ܫܵܐ ܬܸܦܸܠ: </l><l>ܡ̣ܢ ܝܑܼܕܲܥܬܼܵܐ ܟܣܝܼܬܼܵܐ
                ܕܐ̄ܖ̈ܵܙܹܐ ܐܲܠܵܗܵܝܹ̈ܐ܀ </l><l>ܟܠ ܬܲܠܡܝܼܕܼܵܐ ܕܡܲܣܓܸܐ ܐܵܟܹ̇ܠ ܠܵܘ ܝܵܠܘܿܦܵܐ ܗ̣̄ܘ:
                </l><l>ܕܲܒܼܡܹܐܟܼܘܼܠܬܹܗ ܝܵܩܲܪ ܗܵܘܢܹܗ(<note place="foot" xml:id="ftn7" n="7"><p
                        rend="footnote text" xml:lang="syr"> ܡܕܥܗP. L. </p></note>) ܡ̣ܢ ܝܘܼܠܦܵܢܵܐ܀ </l><l>ܡܘܼܫܹܐ
                ܘܐܵܕܼܵܡ ܬܪܹܝܢ ܬܲܠܡܝܼ̈ܕܹܐ ܗܘ̤ܵܘ ܠܐܲܠܵܗܵܐ: </l><l>ܚܲܕܼ ܨܵܡ̣ ܘܝܼܠܸܦ̣ ܘܚܲܕܼ ܥܲܠ ܕܐܸܟܲܠ̣
                ܣܸܦ̣ܪܹܗ ܐܵܘܒܸܿܕܼ܀ </l><l>ܕܠܵܐ ܒܥܸܕܵܢܵܐ ܐ̄ܟܲܠ̣ ܬܲܠܡܝܼܕܼܵܐ ܦܹܐܪܵܐ ܒܲܥܕܸܢ: </l><l>ܘܲܒܼܗܵܝ̇
                ܥܸܠܬܼܵܐ ܛ̣ܥܵܝܗܝ ܡܘܿܢ ܕܝܼܠܸܦ̣ ܡ̣ܢ ܐܲܠܵܗܵܐ܀ </l><l>ܣܵܦ̇ܪܹܗ ܪܲܒܵܐ ܐܲܣܓܿܝܼ ܦܲܩܕܹܗ ܕܠܵܐ
                ܢܹܐܟܼܘܿܠ ܗ̄ܘ̣ܵܐ܀ </l><l>ܘܥܲܠ ܕܐܸܟܲܠ̣ ܗ̄ܘ̣ܵܐ ܬܘܼܒܼ ܝܘܼܠܦܵܢܵܐ ܠܵܐ ܩܲܒܸܿܠ̣ ܗ̄ܘ̣ܵܐ܀
                </l><l>ܡ̣ܢ ܡܹܐܟܼܘܼܠܬܹܗ ܡܲܕܿܥܹܗ ܘܠܸܒܹܗ ܐܸܬܼܥܲܒܿܝܼ ܗ̄ܘ̣ܵܐ: </l><l>ܘܠܵܐ ܥ̣ܪܵܐ ܢܹܐܠܲܦ ܗܵܘ̇
                ܢܵܡܘܿܣܵܐ ܕܡܲܚܸܐ ܗ̄ܘ̣ܵܐ ܠܹܗ܀</l>
            <pb ed="http://syriaca.org/bibl/1732" n="591"/>
            <l>ܐܲܛܡܲܬ̤ ܢܲܦ̮ܫܹܗ ܒܦܹܐܪܵܐ ܕܐܸܟܲܠ̣ ܡ̣ܢ ܐܝܼܠܵܢܵܐ: </l><l>ܙܚܸܫܟܲܬ̤ ܟܸܡܗܲܬ̤ ܡ̣ܢ ܣܘܼܟܵܠܵܐ
                ܪܘܼܚܵܢܵܝܵܐ܀ </l><l>ܐ̄ܟܲܠ̣ ܘܐܸܬܼܢܲܬܲܥ(<note place="foot" xml:id="ftn8" n="8"><p
                        rend="footnote text" xml:lang="syr"> ܘܐܬܬܪܥ R.</p></note>) ܡ̣ܢ ܗܵܘ̇ ܛܲܟܼܣܵܐ ܕܪܘܼܚܵܢܘܼܬܼܵܐ:
                </l><l>ܘܲܕܼܢܹܐܠܲܦ ܬܘܼܒܼ ܠܵܐ ܐܸܫܟܲܚ ܗ̄ܘ̣ܵܐ ܕܝܼܩܲܪ ܗ̄ܘ̣ܵܐ ܠܹܗ܀ </l><l>ܝܸܩܪܲܬ̤ ܥܠܵܘܗܝ ܗܵܝ̇
                ܡܹܐܟܼܘܼܠܬܵܐ ܕܐܸܬܼܝܲܥܲܢ ܒܵܗ̇: </l><l>ܘܥܲܠ ܕܲܒܼܪܸܓܿܬܼܵܐ ܫܲܩ̣ܠܵܗ̇ ܩܛܲܠܬܹܗ ܘܬܼܘܼܒܼ ܠܵܐ
                ܦܲܫܪܵܗ̇܀ </l><l>ܥܲܠ̣ ܕܹܝܢ ܡܘܼܫܹܐ ܒܲܪ ܠܹܘܵܝܹ̈ܐ ܕܢܹܐܠܲܦ ܐܵܦ ܗ̤ܘ: </l><l>ܘܲܢ̣ܛܲܪ ܢܲܦ̮ܫܹܗ
                ܡ̣ܢ ܡܹܐܟܼܘܼܠܬܵܐ ܕܠܵܐ ܢܹܐܩܲܪ ܒܵܗ̇܀ </l><l>ܐܲܪܓܸܫ̣ ܒܐܵܕܼܵܡ ܕܡܸܛܠ ܕܐܸܟܲܠ̣ ܛܲܪܕܹܗ ܪܲܒܹܿܗ:
                </l><l>ܘܲܚܣܲܠ̣ ܦܘܼܡܹܗ ܡ̣ܢ ܡܹܐܟܼ̈ܠܵܬܼܵܐ ܕܢܸܗܘܸܐ ܢܲܗܝܼܪ܀ </l><l>ܒܗܵܘܢܵܐ ܪܲܒܵܐ ܕܵܩܹܗ
                ܠܨܵܘܡܵܐ ܕܡܸܫܟܲܚ ܡܲܠܸܦ: </l><l>ܐ̄ܖ̈ܵܙܹܐ ܟܣܲܝ̈ܵܐ ܘܲܣܬܼܝܼܖ̈ܵܬܼܵܐ ܕܒܹܝܬܼ ܐܲܠܵܗܵܐ܀
                </l><l>ܒܡܲܟܿܝܼܟܼܘܼܬܹܗ ܝܲܠܦܹܗ ܠܨܵܘܡܵܐ ܕܒܹܗ ܡܸܬܼܦܲܬ̈ܚܵܢ: </l><l>ܥܲܝ̈ܢܹܐ ܕܢܲܦ̮ܫܵܐ ܕܬܸܗܘܸܐ
                ܡܕܼܝܼܩܵܐ ܥܲܠ ܟܲܣ̈ܝܵܬܼܵܐ܀ </l><l>ܚ̣ܙܵܐ ܕܥܲܠ ܕܐܸܟܲܠ̣ ܐܵܕܼܵܡ ܐܲܦܩ̣ܘܼܗܝ ܡ̣ܢ ܦܲܪܕܲܝܣܵܐ:
                </l><l>ܘܨܵܡ̣ ܗ̤ܘ ܕܢܸܥܘܿܠ ܘܠܐܝܼܠܵܢ ܚܲܝܹ̈ܐ ܒܫܘܼܦܪܹܗ ܢܸܚܙܸܐ܀ </l><l>ܣܕܲܪ ܗ̄ܘ̣ܵܐ ܨܵܘܡܵܐ
                ܠܘܼܩܒܲܠ ܪܸܓܿܬܼܵܐ ܕܗܵܝ̇ ܡܹܐܟܼܘܼܠܬܵܐ: </l><l>ܕܢܸܗܘܸܐ ܢܲܗܝܼܪ ܠܲܡܩܲܒܵܠܘܼ ܣܲܓܿܝܼ̈ܐܵܬܼܵܐ܀
                </l><l>ܐܸܣܬܲܦܲܩ ܗ̄ܘ̣ܵܐ ܡ̣ܢ ܡܹܐܟܼ̈ܠܵܬܼܵܐ ܝܲܩܝܼܖ̈ܵܬܼܵܐ܀ </l><l>ܕܢܸܗܘܸܐ ܐܵܚܹ̇ܕܼ ܟܠܗܘܿܢ
                ܥܘܼܡ̈ܩܹܐ ܕܐܲܠܵܗܘܼܬܼܵܐ܀ </l><l>ܒܨܵܘܡܵܐ ܢܗܲܪ ܗ̄ܘ̣ܵܐ ܐܲܝܟܼ ܠܲܡܦܹܝܕܼܵܐ ܕܢܘܼܗܪܵܐ ܪܲܒܵܐ:</l>
            <pb ed="http://syriaca.org/bibl/1732" n="592"/>
            <l>ܥܕܲܡܵܐ ܕܲܢܡܘܼܫ ܟܠܗܘܿܢ ܩܸܦ̈ܠܹܐ ܕܒܼܵܪܘܿܝܘܼܬܼܵܐ܀ </l><l>ܐܲܪܒܿܥܝܼܢ ܝܵܘܡ̈ܝܼܢ ܥܲܡ ܐܲܠܵܗܵܐ
                ܓܢ̣ܵܐ ܒܫܵܪܘܼܬܼܵܐ: </l><l>ܘܲܕܼܠܵܐ ܠܲܚܡܵܐ ܒܓܲܠ̈ܠܹܐ ܕܙܝܼܘܵܐ ܡܸܬܼܒܲܣܲܡ ܗ̄ܘ̣ܵܐ܀ </l><l>ܡܲܪܩܹܗ
                ܨܵܘܡܵܐ ܥܕܲܡܵܐ ܕܢܸܗܘܸܐ ܟ̱ܠܹܗ ܢܘܼܗܪܵܐ: </l><l>ܘܢܹܐܙܲܠ ܢܸܚܙܸܐ ܠܗܲܠ ܡ̣ܢ ܥܵܠܡܵܐ ܘܲܠܟܼܵܐ
                ܡܸܢܹܗ܀ </l><l>ܫܵܛ̣ ܡܹܐܟܼ̈ܠܵܬܼܵܐ ܘܐܲܣܠܝܼ ܛܥܘܼܡܹ̈ܐ ܦܲܓܼܖ̈ܵܢܵܝܹܐ: </l><l>ܕܲܒܼܝܘܼܠܦܵܢܹܗ ܠܵܐ
                ܢܸܬܼܥܲܪܩܲܠ ܡܵܐ ܕܗܵܓܹ̇ܐ ܒܹܗ܀ </l><l>ܠܠܲܚܡܵܐ ܘܡܲܝ̈ܵܐ ܗܘ̤ܵܐ ܢܘܼܟܼܪܵܝܵܐ ܒܲܕܼܝܵܕܲܥ̇ ܗ̄ܘ̣ܵܐ:
                </l><l>ܕܡ̣ܢ ܡܹܐܟܼ̈ܠܵܬܼܵܐ ܚܵܫܹ̇ܟܼ ܗܵܘܢܵܐ ܘܝܵܩ̇ܪܵܐ ܢܲܦ̮ܫܵܐ܀ </l><l>ܒܨܵܘܡܵܐ ܡܘܼܫܹܐ ܚܙܵܝܗܝ
                ܠܐܲܠܵܗܵܐ ܘܝܼܠܸܦ̣ ܐ̄ܖ̈ܵܙܵܘܗܝ: </l><l>ܕܐܸܠܘܼ ܐܸܟܲܠ ܗܵܘ̇ ܝܘܼܠܦܵܢܵܐ ܠܵܐ ܟܵܒܹ̇ܫ ܗ̄ܘ̣ܵܐ܀
                </l><l>ܒܨܝܼܪܘܼܬܼ ܠܲܚܡܵܐ ܘܲܓܼܠܝܼܙܘܼܬܼܵܐ ܕܡ̣ܢ ܡܹܐܟܼ̈ܠܵܬܼܵܐ: </l><l>ܥܘܼܒܵܐ ܪܘܝܼܚܵܐ ܥ̣ܒܲܕܼ
                ܠܹܗ ܠܗܵܘܢܹܗ ܕܢܲܣܓܸܐ ܢܹܐܚܘܿܕܼ܀ </l><l>ܐܲܣ̣ܓܿܝܼ ܝܑܼܠܸܦ̣ ܐ̄ܖ̈ܵܙܹܐ ܟܣܲܝ̈ܵܐ ܕܐܲܠܵܗܘܼܬܼܵܐ:
                </l><l>ܘܲܒܼܝܘܼܠܦܵܢܵܐ ܛ̣ܥܵܝܗܝ ܗ̄ܘ̣ܵܐ ܠܠܲܚܡܵܐ ܕܠܵܐ ܢܹܐܟܼܘܿܠ ܗ̄ܘ̣ܵܐ܀ </l><l>ܢܗܲܪ ܬܲܠܡܝܼܕܼܵܐ
                ܒܲܒܼܨܝܼܪܘܼܬܼܵܐ ܕܣܲܝܒܵܖ̈ܵܬܼܵܐ: </l><l>ܥܕܲܡܵܐ ܕܢܸܗܘܸܐ ܟ̱ܠܹܗ ܐܲܦܹ̈ܐ ܕܢܘܼܗܪܵܐ ܪܲܒܵܐ܀
                </l><l>ܡܬܲܩ̣ ܝܘܼܠܦܵܢܵܐ ܘܥܲܠ ܕܲܚܣܝܼܠ ܗ̄ܘ̣ܵܐ ܡ̣ܢ ܡܹܐܟܼܘܼܠܬܵܐ: </l><l>ܥ̣ܪܵܐ ܝܲܬܿܝܼܪܵܐ
                ܥܕܲܡܵܐ ܕܢܸܚܙܸܐ ܟܠ ܟܲܣ̈ܝܵܬܼܵܐ܀ </l><l>ܗܵܘ̇ ܪܹܫ ܓܸܢܣܵܐ ܡ̣ܢ ܡܹܐܟܼܘܼܠܬܵܐ ܗܘ̤ܵܐ ܡܵܝܘܿܬܼܵܐ:
                </l><l>ܘܡܘܼܫܹܐ ܢܒܼܝܵܐ ܒܨܵܘܡܵܐ ܝܲܠܦܵܗ̇ ܠܒܼܵܪܘܿܝܘܼܬܼܵܐ܀ </l><l>ܥܲܠ ܕܐܸܬܼܝܲܥܲܢ ܐܵܕܼܵܡ
                ܐܲܦܩ̣ܘܼܗܝ ܡ̣ܢ ܦܲܪܕܲܝܣܵܐ: </l><l></l>
            <l>593 </l>
            <l>ܘܲܕܼܨܵܡ̣ ܡܘܼܫܹܐ ܠܓܵܘ ܥܲܪܦܸܠܹܗ ܥܲܠ̣ ܕܐܲܠܵܗܵܐ܀ </l><l>ܠܛܘܼܪܹܗ ܕܡܵܪܝܵܐ ܣܠܸܩ̣ ܨܲܝܵܡܵܐ
                ܘܲܚ̣ܙܵܐ ܬܲܡܵܢ: </l><l>ܒܪܝܼܬܼܵܐ ܕܐܵܬܼ̇ܝܵܐ ܡ̣ܢ ܠܵܐ ܡܸܕܸܡ ܬܸܗܘܸܐ ܡܸܕܸܡ܀ </l><l>ܚܙܵܬܼܵܐ
                ܕܢܲܦ̮ܫܹܗ ܥܸܠܲܬ̤ ܩܵܡܲܬ̤ ܥܲܠ ܟܲܣ̈ܝܵܬܼܵܐ: </l><l>ܘܝܼܠܸܦ ܐܸܢܹܝܢ ܘܐܲܝܬܝܼ ܠܥܵܠܡܵܐ
                ܓܸܠܝܵܢܲܝ̈ܗܹܝܢ܀ </l><l>ܒܨܵܘܡܵܐ ܪܲܒܵܐ ܗܵܘܢܵܐ ܪܲܒܵܐ ܩܢ̣ܵܐ ܥܸܒܼܪܵܝܵܐ: </l><l>ܕܲܢܣܲܝܸܟܼ ܒܹܗ
                ܗܘܵܝܹ̈ܐ ܘܥܵܠܡܹ̈ܐ ܘܬܼܘܼܩܵܢܲܝ̈ܗܘܿܢ܀ </l><l>ܐܸܙܕܲܗܝܼ ܗ̄ܘ̣ܵܐ ܘܲܒܼܥܲܪܦܸܠܹܗ ܥ̣ܡܲܪ ܕܐܲܠܵܗܵܐ:
                </l><l>ܘܬܲܡܵܢ ܐܲܠܦܹܗ ܟܠܗܘܿܢ ܩܸܦܠܹ̈ܐ(<note place="foot" xml:id="ftn9" n="9"><p
                        rend="footnote text" xml:lang="syr"> ܩܠ̈ܐ P. R.</p></note>) ܕܒܼܵܪܘܿܝܘܼܬܼܵܐ܀ </l><l>ܒܬܲܪܬܹܝܢ
                ܠܘܼܚܹ̈ܐ ܟܬܲܒܼ ܠܹܗ ܪܲܒܹܿܗ ܠܡܘܼܫܹܐ ܣܸܦܪܵܐ: </l><l>ܕܝܲܕܼܥܹܗ ܕܲܡܗܝܼܪ ܘܲܡܩܲܒܸܿܠ ܗ̄ܘ̣
                ܣܲܓ̇ܝܼ̈ܐܵܬܼܵܐ܀ </l><l>ܚܙܵܝܗܝ ܡܲܠܦܵܢܹܗ ܕܨܲܝܵܡܵܐ ܗ̄ܘ̣ܵܐ ܘܒܼܵܥܹ̇ܐ ܢܹܐܠܲܦ: </l><l>ܘܬܲܪܬܹܝܢ
                ܠܘܼܚܹ̈ܐ ܡܠ̣ܵܐ ܣܝܼ̈ܡܵܬܼܵܐ ܘܝܲܗ̣̄ܒܼ ܠܹܗ ܢܸܥܬܲܪ܀ </l><l>ܝܲܗ̣̄ܒܼ ܠܹܗ ܬܲܪܬܹܝܢ ܕܒܲܚܕܼܵܐ
                ܢܸܩܪܸܐ ܘܠܲܚܕܼܵܐ ܢܸܛܘܿܪ: </l><l>ܠܲܕܼܝܵܬܹܩܹܐ ܚܕܲܬܵܐ ܕܲܒܼܪܹܗ ܡܵܐ ܕܡܸܬܼܓܲܠܝܵܐ܀
                </l><l>ܒܲܚܕܼܵܐ ܠܘܼܚܵܐ ܟܬܲܒܼ ܐܘܿܪܵܝܬܵܐ ܘܲܢܛܘܼܖ̈ܵܬܼܵܗ̇: </l><l>ܘܝܲܗ̣̄ܒܼ ܠܲܣܒܲܪܬܼܵܐ ܠܘܼܚܵܐ
                ܐ̄ܚܪܹܬܼܵܐ ܕܬܸܬܼܦܲܫܲܩ ܒܵܗ̇܀ </l><l>ܚܕܼܵܐ ܕܝܵܬܹܩܹܐ ܒܲܚܕܼܵܐ ܠܘܼܚܵܐ ܡܸܬܼܟܲܬܼܒܵܐ ܗ̄ܘ̣ܵܬܼ:
                </l><l>ܘܥܲܠ ܕܐܝܼܬܼ ܬܲܪܬܹܝܢ ܠܘܼܚܹ̈ܐ ܡܸܬܼܒܲܥ̈ܝܵܢ ܗ̣̄ܘܲܝ̈܀ </l><l>ܚܕܼܵܐ ܠܐܘܿܪܵܝܬܵܐ
                ܕܲܬܼܡܲܠܸܠ ܒܵܗ̇ ܣܘܼܥܪܵܢܵܐܝܼܬܼ: </l><l>ܚܕܼܵܐ ܠܲܣܒܲܪܬܼܵܐ ܕܬܸܬܼܦܲܫܲܩ ܒܵܗ̇ ܪܘܼܚܵܢܵܐܝܼܬܼ܀
                </l><l>
            </l>
            <pb ed="http://syriaca.org/bibl/1732" n="594"/>
            <l>ܝܲܗ̣̄ܒܼ ܠܹܗ ܬܲܪܬܹܝܢ ܕܡܵܐ ܕܲܚܕܲܬܵܐ ܒܙܲܒܼܢܵܗ̇ ܕܸܢܚܲܬ̤: </l><l>ܠܵܐ ܐ̄ܢܵܫ ܢܹܐܡܲܪ ܕܲܠܡܘܿܢ
                ܬܲܪܬܹܝܢ ܐܸܬܼܚܲܕܲܬܼ ܠܲܢ܀ </l><l>ܕܲܗܘ̤ܵܘ ܝܵܕܼܥ̇ܝܼܢ ܕܵܖܹ̈ܐ ܘܥܵܠܡܹ̈ܐ ܘܥܲܡ̈ܡܹܐ ܕܐܲܪܥܵܐ:
                </l><l>ܕܡ̣ܢ ܚܲܕܼ ܐܸܢܹܝܢ ܐܵܦ ܚܲܕܼ̈ܬܼܵܬܼܵܐ ܘܥܲܬܝܼ̈ܩܵܬܼܵܐ܀ </l><l>ܒܬܲܪܬܹܝܢ ܠܘܼܚܹ̈ܐ ܡܸܣܬܲܟܲܠ
                ܗ̄ܘ̣ܵܐ ܢܒܼܝܼܵܐ ܪܲܒܵܐ: </l><l>ܕܙܲܒܼܢܵܐ ܐ̄ܚܪܹܢܵܐ ܐܝܼܬܼ ܠܐܲܠܵܗܵܐ ܕܲܢܡܲܠܸܠ ܒܹܗ܀
                </l><l>ܒܗܵܢܵܐ ܙܲܒܼܢܵܐ ܠܥܵܠܡܵܐ ܠܐܝܼ̈ܕܲܝ ܝܲܗ̣̄ܒܼ ܝܘܼܠܦܵܢܵܐ: </l><l>ܒܙܲܒܼܢܵܐ ܐ̄ܚܪܹܢܵܐ
                ܒܲܒܼܪܹܗ ܡܲܠܸܦ ܠܐܲܪܥܵܐ ܟ̱ܠܵܗ̇܀ </l><l>ܢܒܼܝܼܵܐ ܐܲܟܼܘܵܬܼܝ ܩܵܐܹ̇ܡ ܒܵܬܲܪܝ ܡ̣ܢ ܐܲܚܲܝ̈ܟܘܿܢ:
                </l><l>ܕܐܵܦ ܗ̤ܘ ܨܵܘܡܵܐ ܡܲܠܸܦ ܠܐܲܪܥܵܐ ܘܢܵܗ̇ܪܵܐ ܡܸܢܹܗ܀ </l><l>ܒܨܵܘܡܹܗ ܕܡܘܼܫܹܐ ܗܵܢܵܐ ܕܡܵܪܲܢ
                ܡܸܬܼܢܲܨܲܚ ܗ̄ܘ̣ܵܐ: </l><l>ܘܗܵܘ̇(<note place="foot" xml:id="ftn10" n="10"><p
                        rend="footnote text" xml:lang="syr"> ܕܗܘ̇ R.</p></note>) ܡܸܢܝܵܢܵܐ ܠܗܵܘ̇ ܚܘܼܫܒܵܢܵܐ ܡܸܬܼܦܲܚܲܡ
                ܗ̄ܘ̣ܵܐ܀ </l><l>ܠܗܵܘ̇ ܡܸܢܝܵܢܵܐ ܐܸܬܼܢܲܣܝܼ ܒܹܗ ܒܲܪ ܐܲܠܵܗܵܐ: </l><l>ܢܛܲܪ ܐܝܼܩܵܪܵܐ ܡܘܼܫܹܐ
                ܒܨܵܘܡܹܗ ܟܲܕܼ ܨܵܐܹ̇ܡ ܗ̄ܘ̣ܵܐ܀ </l><l>ܐܵܦ ܐܹܠܝܼܵܐ ܕܒܲܪ ܐ̄ܪܵܙܵܗ̇ ܗ̄ܘ̣ܵܐ ܕܐܲܠܵܗܘܼܬܼܵܐ:
                </l><l>ܒܹܗ ܒܡܸܢܝܵܢܵܐ ܪܲܗܛ̣ܵܗ̇ ܠܐܘܼܪܚܵܐ ܒܨܵܘܡܵܐ ܕܲܠܒܲܟܼ܀ </l><l>ܫܲܪܝܼ ܡܘܼܫܹܐ ܘܫܲܟܼܠܸܠ
                ܡܵܪܲܢ ܨܵܘܡܵܐ ܪܲܒܵܐ: </l><l>ܐܵܦ ܐܹܠܝܼܵܐ ܪܗܸܛ̣ ܒܲܡܨܲܥܬܼܵܐ ܛܵܘܪܵܐ ܕܲܡܛ̣ܵܝܗܝ܀ </l><l>ܒܡܵܪܲܢ
                ܚ̣ܵܪܘ ܗ̄ܘ̣ܵܘ ܐܵܦ ܐܹܠܝܼܵܐ ܘܡܘܼܫܹܐ ܪܲܒܵܐ: </l><l>ܘܡܸܛܠ ܨܵܘܡܹܗ ܠܒܲܟܼܘ ܗ̄ܘ̣ܵܘ ܨܵܘܡܵܐ
                ܕܲܢܕܲܡܘܿܢ ܒܹܗ܀ </l><l>ܒܨܵܘܡܹܗ ܕܡܘܼܫܹܐ ܒܪܝܼܬܼܵܐ ܝܸܠܦܲܬ̤ ܡܸܛܠ ܡܵܪܵܗ̇:</l>
            <pb ed="http://syriaca.org/bibl/1732" n="495"/>
            <l>ܕܐܲܝܟܲܢ ܥܲܒܼܕܵܗ̇ ܘܐܲܝܟܲܢ ܩܵܡܲܬ̤ ܡ̣ܢ ܠܵܐ ܡܸܕܸܡ܀ </l><l>ܒܗܵܘ̇ ܕܐܹܠܝܼܵܐ ܕܵܠ̣ ܓܸܠܝܵܢܵܐ
                ܘܝܲܗ̣̄ܒܼ ܠܹܗ ܥܘܼܫܢܵܐ: </l><l>ܕܢܲܥܒܲܪ ܡܲܠܟܹ̈ܐ ܘܲܢܩܝܼܡ ܡܲܠܟܹ̈ܐ ܒܐܘܼܚܕܵܢܲܝ̈ܗܘܿܢ܀
                </l><l>ܒܗܵܢܵܐ ܕܡܵܪܲܢ ܕܲܝܘܹ̈ܐ ܣܚܝܼܦܝܼܢ ܡ̣ܢ ܕܲܖ̈ܓܲܝܗܘܿܢ: </l><l>ܘܫܲܠܝܼܛܵܢܹ̈ܐ ܫܩܝܼܠܝܼܢ
                ܡܸܢܗܘܿܢ ܫܘܼܠܛܵܢܲܝ̈ܗܘܿܢ܀ </l><l>ܪܹܫܵܐ ܕܐܵܐܲܪ ܒܲܕܼܡܘܼܬܼ ܒܲܪܩܵܐ ܢܦܲܠ̣ ܘܐܸܬܼܒܲܕܲܪ(<note
                    place="foot" xml:id="ftn11" n="11"><p rend="footnote text" xml:lang="syr"> ܘܐܬܕܘܕ
                L.</p></note>): </l><l>ܘܠܵܐܕܼܵܡ ܪܲܡܝܵܐ ܣܲܡ̣ܟܿܘܼܗܝ ܖ̈ܲܚܡܹܐ ܘܩܵܡ̣ ܘܐܸܬܼܟܲܬܲܫ܀ </l><l>ܗܘ̤ܵܐ
                ܚܸܙܘܵܢܵܐ ܘܒܲܪ ܐܲܠܵܗܵܐ ܢܚܸܬܼ ܠܐܵܓܼܘܿܢܵܐ: </l><l>ܘܲܚܠܵܦ ܐܵܕܼܵܡ ܫܲܩܠܹܗ ܠܕܲܪܹܗ ܘܐܸܬܼܟܲܬܲܫ
                ܒܹܗ܀ </l><l>ܪܕܼܵܐ ܒܵܗ̇ ܒܐܘܼܪܚܵܐ ܗܵܝ̇ ܕܲܕܼܪܲܫ̣ܘ ܠܹܗ ܢܒܼܝܹ̈ܐ ܕܐܲܒܼܘܼܗܝ: </l><l>ܕܢܹܐܠܲܦ
                ܥܵܠܡܵܐ ܕܠܵܘ ܢܘܼܟܼܪܵܝܵܐ ܗ̄ܘ̣ ܡ̣ܢ ܝܵܠܘܿܕܹܗ܀ </l><l>ܨܵܡ̣ ܐܲܝܟܼ ܡܘܼܫܹܐ ܐܲܪܒܿܥܝܼܢ ܝܵܘܡܝܼ̈ܢ
                ܟܲܕܼ ܡܸܬܼܢܲܣܸܐ: </l><l>ܘܐܲܝܟܼ ܐܹܠܝܼܵܐ (ܪܗܸܛ̣ ܒܐܲܬܼܠܹܝܣܹ̈ܐ(<note place="foot"
                    xml:id="ftn12" n="12"><p rend="footnote text" xml:lang="syr"> ܕܪܗ̣ܛ ܒܐܘܪܚܐ L.</p></note>)
                ܕܙܲܕܝܼܩܘܼܬܼܵܐ܀ </l><l>ܡܸܛܠ ܡܵܪܵܐ ܨܵܡ̣ܘ ܗ̄ܘ̣ܵܘ ܥܲܒܼ̈ܕܹܐ ܕܲܢܨܘܼܪܘܼܢܵܝܗܝ: </l><l>ܗ̤ܘ ܕܹܝܢ
                    ܡܵܪܵܐ(<note place="foot" xml:id="ftn13" n="13"><p rend="footnote text" xml:lang="syr"> ܡܪܢ
                        P.</p></note>) ܡܸܛܠ ܐܵܕܼܵܡ ܨܵܡ̣ ܘܐܸܬܼܢܲܣܝܼ܀ </l><l>ܨܵܡ̣ ܓܹܝܪ ܡܘܼܫܹܐ ܘܠܵܐܕܼܵܡ
                ܡܸܕܸܡ ܠܵܐ ܥܲܕܲܪ ܗ̄ܘ̣ܵܐ: </l><l>ܘܨܵܡ̣ ܐܹܠܝܼܵܐ ܘܚܵܘܒܲܬܼ ܓܵܘܵܐ ܠܵܐ ܐܸܬܼܦܲܪܥܲܬ̤܀
                </l><l>ܐܵܦܠܵܐ ܗܸܢܘܿܢ ܡܸܛܠ ܐܵܕܼܵܡ ܨܵܡ̣ܘ ܢܸܬܼܥܲܕܲܪ: </l><l>ܐܸܠܵܐ ܢܚܵܘܘܿܢ ܕܐܲܝܟܲܢ ܨܵܐܹ̇ܡ
                ܡܵܪܹܗ ܚܠܵܦܵܘܗܝ܀ </l><l>ܠܨܵܘܡܹܗ ܕܲܒܼܪܵܐ ܨܵܪܘ ܗ̄ܘ̣ܵܘ ܨܲܠܡܵܐ ܡ̣ܢ ܨܵܘܡܲܝ̈ܗܘܿܢ:
                </l><l>ܕܬܸܪܓܲܫ ܐܲܪܥܵܐ ܒܛܸܒܵܐ ܕܐܘܼܪܚܹܗ ܘܟܸܢ ܕܵܢܲܚ̇ ܒܵܗ̇܀</l>
            <pb ed="http://syriaca.org/bibl/1732" n="596"/>
            <l>ܟܲܕܼ ܕܹܝܢ ܐܸܬܼܵܐ ܘܫܲܪܝܼ ܒܨܵܘܡܹܗ ܡܵܪܹܗ ܕܐܵܕܼܵܡ: </l><l>ܚܕܼܝܼܘ ܒܹܗ ܢܒܼܝܹ̈ܐ ܕܐܸܬܼܵܐ
                ܢܫܲܡܠܸܐ ܓܸܠܝܵܢܲܝ̈ܗܘܿܢ܀ </l><l>ܗܘ̤ܵܘ ܠܹܗ ܣܲܗ̈ܕܹܐ ܐܵܦ ܩܲܕܼܡܵܝܹ̈ܐ ܐܵܦ ܡܸܨ̈ܥܵܝܹܐ:
                </l><l>ܕܗ̤ܘܝܼܘ ܡܵܪܵܐ ܕܲܚܠܵܦ ܥܲܒܼܕܹܗ ܢܚܸܬܼ ܠܐܵܓܼܘܿܢܵܐ܀ </l><l>ܢܚܸܬܼ ܕܲܢܚܲܕܸܬܼ ܕܲܪܹܗ
                ܕܐܵܕܼܵܡ ܘܲܕܿܬܲܢܝܼܢܵܐ: </l><l>ܘܡܸܛܠ ܗܵܢܵܐ ܨܵܘܡܵܐ ܠܒܲܟܼ ܗ̄ܘ̣ܵܐ ܟܲܕܼ ܡܸܬܼܟܲܬܲܫ܀
                </l><l>ܠܗܵܝ̇ ܡܹܐܟܼܘܼܠܬܵܐ ܕܐܲܥܸܠ̣ ܚܸܘܝܵܐ ܒܨܵܘܡܵܐ ܦܲܪܥܵܗ̇: </l><l>ܕܒܼܐܝܼܕܼܵܐ ܒܐܝܼܕܼܵܐ
                ܢܙܲܟܸܐ ܠܐܵܕܼܵܡ ܡ̣ܢ ܚܵܘ̈ܒܵܬܹܗ܀ </l><l>ܕܩܲܕܸܡ ܐܸܟܲܠ̣ ܐܵܘܚܲܪ ܡܵܪܹܗ ܡ̣ܢ ܡܹܐܟܼܘܼܠܬܵܐ:
                </l><l>ܕܗܵܝ̇ ܠܲܥܒܘܼܬܼܵܐ ܒܥܲܢܘܵܝܘܼܬܼܵܐ ܬܸܬܼܚܲܠܲܦ ܗ̄ܘ̣ܵܬܼ܀ </l><l>ܕܲܪܵܐ ܒܓܲܢܬܼܵܐ ܘܒܹܝܬܼ
                ܐܝܼܠܵܢܹ̈ܐ ܚܲܝܵܒܼܘܼܬܼܵܐ: </l><l>ܡܸܛܠ ܗܵܢܵܐ ܩܪܵܒܼܵܐ(<note place="foot" xml:id="ftn14"
                    n="14"><p rend="footnote text" xml:lang="syr"> ܕܐܪܐ R.</p></note>) ܒܚܘܼܪܒܵܐ ܡܸܬܼܚܲܕܲܬܼ ܗ̄ܘ̣ܵܐ܀
                </l><l>ܐܲܪܒܿܥܝܼܢ ܝܵܘܡ̈ܝܼܢ ܡܲܬܼܚܹܗ ܠܕܲܪܵܐ(<note place="foot" xml:id="ftn15" n="15"><p
                        rend="footnote text" xml:lang="syr"> ܠܕܐܪܗ R.</p></note>) ܗܵܘ̇ ܙܲܟܵܝܵܐ: </l><l>ܕܲܒܼܗܘܿܢ
                ܢܸܦܪܘܿܥ ܚܵܘܒܲܬܼ ܓܵܘܵܐ ܟܲܕܼ ܡܸܬܼܟܲܬܲܫ܀ </l><l>ܡܸܛܠ ܐܲܪܒܿܥܝܼܢ ܐܹܡܲܪ ܗܵܫܵܐ ܕܲܠܡܵܢܵܐ ܟܲܝ:
                </l><l>ܣܕܼܝܼܪ ܒܲܟܼܬܼܵܒܼܵܐ ܗܵܘ̇ ܡܸܢܝܵܢܵܐ ܒܟܼܠܗܘܿܢ ܣܸܦ̣ܖܹ̈ܐ܀ </l><l>ܒܥܲܡܵܐ ܠܐܲܢ̄ܬܿܬܼܵܐ
                ܕܝܵܠܕܵܐ ܕܸܟܼܪܵܐ ܦ̣ܩܲܕܼ ܢܵܡܘܿܣܵܐ: </l><l>ܕܠܲܐܪܒܿܥܝܼܢ ܝܵܘܡ̈ܝܼܢ ܬܲܝܬܸܐ ܕܸܒܼܚܵܐ ܕܲܡܕܲܟܸܿܐ
                ܠܵܗ̇܀ </l><l>ܘܠܲܐܢ̄ܬܿܬܼܵܐ ܕܝܵܠܕܵܐ ܢܸܩܒܿܬܼܵܐ ܦܵܩܹ̇ܕܼ ܬܘܼܒܼ ܗܵܟܲܢܵܐ: </l><l>ܕܐܲܪܒܿܥܝܼܢ
                ܘܐܲܪܒܿܥܝܼܢ ܬܸܗܘܸܐ ܒܲܕܼܡܵܐ ܘܟܸܢ ܬܸܬܿܕܲܟܸܿܐ܀ </l><l>ܐܵܦ ܗ̤ܘ ܡܘܼܫܹܐ ܣܝܼܡܬܼܵܐ ܕܣܸܦ̣ܖܹ̈ܐ
                ܘܲܕܼܓܸܠܝܵܢܹ̈ܐ:</l>
            <pb ed="http://syriaca.org/bibl/1732" n="597"/>
            <l>ܐܲܪܒܿܥܝܼܢ ܨܵܡ̣ ܗ̄ܘ̣ܵܐ ܘܝܼܠܸܦ̣ ܐ̄ܖ̈ܵܙܹܐ ܕܐܲܠܵܗܘܼܬܼܵܐ(<note place="foot" xml:id="ftn16"
                    n="16"><p rend="footnote text" xml:lang="syr"> ܕܒܝܬ ܐܠܗܐ P. L.</p></note>)܀ </l><l>ܐܵܦ ܐܹܠܝܼܵܐ
                ܕܙܲܝܲܚ ܨܲܠܡܹܗ ܕܒܲܪ ܐܲܠܵܗܵܐ: </l><l>ܐܲܪܒܿܥܝܼܢ ܗܲܠܸܟܼ ܕܐܲܦ ܗ̤ܘ ܒܐ̄ܪܵܙܵܐ ܡܸܬܼܢܲܒܼܪܲܫ
                ܗ̄ܘ̣ܵܐ܀ </l><l>ܘܲܕܼܠܵܐ ܐܸܚܫܘܿܒܼ ܣܲܓܿܝܼ̈ܐܵܬܼܵܐ ܐܲܢ̄ܬܿ ܐܸܬܼܒܲܝܲܢ: </l><l>ܕܣܲܓܿܝܼ ܢܲܨܝܼܚ
                    ܗܵܘ̇(<note place="foot" xml:id="ftn17" n="17"><p rend="footnote text" xml:lang="syr"> ܗ̣ܘ P. ܗܢ
                        L.</p></note>) ܡܸܢܝܵܢܵܐ ܒܟܼܠܗܘܿܢ ܣܸܦ̣ܖܹ̈ܐ܀ </l><l>ܐܲܪܒܿܥܝܼܢ ܝܵܘܡ̈ܝܼܢ ܒܲܪ
                ܐܲܠܵܗܵܐ ܨܵܡ̣ ܘܐܸܬܼܢܲܣܝܼ: </l><l>ܘܐܸܢ ܫܵܡܲܥ̇ ܐܲܢ̄ܬܿ ܪܘܼܚܵܢܵܐܝܼܬܼ ܬܵܐ ܘܐܸܣܬܲܟܲܠ܀
                </l><l>ܠܗܵܢܵܐ ܟܝܵܢܵܐ ܢܚܸܬܼ ܕܲܢܙܲܟܸܿܐ ܒܕܲܪܵܐ ܡܵܪܲܢ: </l><l>ܘܲܚܠܵܦ ܟ̱ܠܹܗ ܢܚܸܬܼ ܠܐܵܓܼܘܿܢܵܐ
                ܟܲܕܼ ܙܲܟܵܝܵܐ ܗ̄ܘ̣܀ </l><l>ܠܲܟܼܝܵܢܵܐ ܕܹܝܢ ܐܝܼܬܼ ܐܸܣܛܘܼ̈ܟܼܣܹܐ ܕܡܸܢܗܘܿܢ ܩܵܐܹ̇ܡ:
                </l><l>ܐܲܪܒܿܥܵܐ ܕܲܫܘܹܝܢ ܘܣܲܩܘܼܒܼܠܵܝܑܝܼܢ ܒܐܸܣܟܹܡܲܝ̈ܗܘܿܢ܀ </l><l>ܘܟܲܕܼ ܗ̤ܘ ܟܝܵܢܵܐ ܢܦܲܠ̣
                ܗ̄ܘ̣ܵܐ ܒܕܲܪܵܐ ܕܗܵܘ̇ ܚܲܪܡܵܢܵܐ: </l><l>ܚܵܒܼܘ ܐܸܣܛܘܼ̈ܟܼܣܹܐ ܡ̣ܢ ܗܵܘ̇ ܪܲܗܛܵܐ ܕܙܲܕܝܼܩܘܼܬܼܵܐ܀
                </l><l>ܘܡܸܛܠܗܵܢܵܐ ܠܟܼܠ ܐܸܣܛܘܼܟܼܣܵܐ ܥܵܣܪܵܐ ܝܵܘܡ̈ܝܼܢ: </l><l>ܝܲܗ̄ܒܼ ܠܹܗ ܪܲܗܛܵܐ ܘܟܸܢ
                ܡܸܬܼܢܲܨܲܚ ܒܐܲܬܼܠܹܝܛܘܼܬܼܵܐ܀ </l><l>ܡܸܢܝܵܢܵܐ ܕܹܝܢ ܗܵܢܵܐ ܕܥܸܣܪܵܐ ܗ̤ܘܝܘܼ ܣܵܟܼܵܐ:
                </l><l>ܘܲܠܥܸܠ ܡܸܢܹܗ ܬܘܼܒܼ ܡܸܢܝܵܢܵܐ ܠܵܐ ܡܸܫܟܲܚ ܐܲܢ̄ܬܿ܀ </l><l>ܡܸܛܠܗܵܢܵܐ ܥܸܣܪܵܐ ܝܵܘܡ̈ܝܼܢ
                ܝܲܗ̣̄ܒܼ ܠܐܸܣܛܘܼܟܼܣܵܐ: </l><l>ܐܲܝܟܼ ܕܲܠܡܹܐܡܲܪ ܟ̱ܠܹܗ ܪܲܗܛܵܐ ܕܙܲܕܝܼܩܘܼܬܼܵܐ܀ </l><l>ܘܗܵܠܹܝܢ
                ܥܸܣܪܵܐ ܐܲܪܒܲܥ ܙܲܒܼܢ̈ܝܼܢ ܥܲܦܸܦ ܐܸܢܘܿܢ: </l><l>ܕܟ̱ܠܹܗ ܟܝܵܢܵܐ ܒܗܵܠܹܝܢ ܩܵܐܹ̇ܡ
                ܙܲܕܝܼܩܵܐܝܼܬܼ܀</l>
            <pb ed="http://syriaca.org/bibl/1732" n="598"/>
            <l>ܐܲܪܒܿܥܝܼܢ ܝܵܘܡ̈ܝܼܢ ܠܐܲܪܒܿܥܵܐ ܕܲܢܦܲܠ̣ܘ ܝܲܗ̣̄ܒܼܘ ܐܵܓܼܘܿܢܵܐ: </l><l>ܕܲܒܼܙܵܟܼܘܼܬܼܵܐ
                ܓܡܝܼܪܬܵܐ ܢܩܘܼܡܘܼܢ ܟܲܕܼ ܢܲܨܝܼܚܝܼܢ܀ </l><l>ܡܸܛܠ ܗܵܢܵܐ ܦܘܼܪܣܵܐ ܢܚܸܬܼ ܗ̄ܘ̣ܵܐ ܠܕܲܪܵܐ ܡܵܪܲܢ:
                </l><l>ܕܟܼܠܹܗ ܟܝܵܢܵܐ ܢܸܙܕܲܟܸܿܐ ܒܹܗ ܕܚܲܝܵܒܼܵܐ ܗ̄ܘ̣ܵܐ܀ </l><l>ܡܸܛܠ ܗܵܢܵܐ ܐ̄ܪܵܙܵܐ ܢܛܝܼܪܵܐ
                ܕܣܝܼܡ ܒܲܟܼܬܼܵܒܹ̈ܐ: </l><l>ܡܸܬܼܢܲܨܚܝܼܢ ܗ̄ܘ̣ܵܘ ܗܵܠܹܝܢ ܐܲܪܒܿܥܝܼܢ ܒܹܝܬܼ ܩܸܖ̈ܝܵܢܹܐ܀
                </l><l>ܒܲܣܒܲܪܬܼܵܐ ܕܹܝܢ ܚܲܡܫܝܼܢ ܝܵܘܡ̈ܝܼܢ (ܡܬܼܝܼܚ ܠܲܢ(<note place="foot" xml:id="ftn18"
                    n="18"><p rend="footnote text" xml:lang="syr"> ܡ̇ܬܿܚ L. ܡܬܚ ܠܢ R.</p></note>) ܪܲܗܛܵܐ:
                </l><l>ܘܐܸܠܵܐ ܒܚܲܡܫܝܼܢ ܐܲܪܒܿܥܝܼܢ ܬܸܪܗܲܛ ܠܵܐ ܡܸܫܟܲܚ ܐܲܢ̄ܬܿ܀ </l><l>ܗܵܢܵܐ ܐ̄ܪܵܙܵܐ ܡܚܵܘܸܐ
                ܕܖܸ̈ܓܼܫܹܐ ܐܵܦ ܐܸܣܛܘܼ̈ܟܼܣܹܐ: </l><l>ܒܨܵܘܡܵܐ ܩܵܝ̇ܡܝܼܢ ܡ̣ܢ ܡܲܦܘܼܠܬܵܐ ܕܐܲܪܡ̣ܝܼ ܚܸܘܝܵܐ܀
                </l><l>ܠܚܲܡܫܵܐ ܖܸ̈ܓܼܫܝܼܢ ܚܲܡܫܝܼܢ ܝܵܘܡ̈ܝܼܢ ܙܲܕܝܼܩܘܼܬܼܵܐ: </l><l>ܘܟܸܢ ܡܸܙܕܲܟܼܝܵܐ ܚܛܝܼܬܼܵܐ
                ܕܲܙܟܼܵܬ̤ ܠܲܕܼܒܹܝܬܼ ܐܵܕܼܵܡ܀ </l><l>ܡ̣ܢ ܚܲܡܫܝܼܢ ܕܹܝܢ ܐܲܪܒܿܥܝܼܢ ܩܵܝ̇ܡܝܼܢ ܐܲܝܟܼ
                ܕܲܓܼܙܝܼܪܝܼܢ: </l><l>ܕܲܒܼܗܘܿܢ ܙܵܟܹ̇ܝܢ ܐܲܪܒܿܥܵܐ ܕܚ̣ܵܒܼܘ ܗ̄ܘ̣ܵܘ ܒܹܝܬܼ ܐܝܼܠܵܢܹ̈ܐ܀
                </l><l>ܗܵܢܵܘ ܐ̄ܪܵܙܹܗ ܕܗܵܢܵܐ ܨܵܘܡܵܐ ܡܠܸܐ ܢܸܨ̈ܚܵܢܹܐ: </l><l>ܩܘܼܡܘ ܟܲܫܝܼܖܹ̈ܐ ܪܗܲܛܘ
                ܒܐܵܓܼܘܿܢܵܐ ܕܙܲܕܝܼܩܘܼܬܼܵܐ܀ </l><l>ܠܥܸܠ ܪܸܥܝܵܢܵܟܼ ܗܵܪܟܵܐ ܩܲܠܝܼܠ ܐܘܿ ܫܵܡܘܿܥܵܐ:
                </l><l>ܕܗܵܢܵܐ ܡܲܡܠܠܵܐ ܠܵܘ ܕܲܥܝܵܕܼܵܐ ܗ̄ܘܼ ܡ̣ܢ ܐܵܡܘܿܪܵܐ܀ </l><l>ܐ̄ܖ̈ܵܙܹܐ ܕܨܵܘܡܵܐ
                ܪܘܼܚܵܢܵܐܝܼܬܼ ܡܸܬܿܬܿܙܝܼܥܝܼܢ ܒܝܼ: </l><l>ܘܐܲܝܢܵܐ ܕܨܵܐܹ̇ܬܼ ܦܲܓܼܪܵܢܵܐܝܼܬܼ ܠܵܐ ܫܵܡܲܥ̇ ܠܝܼ܀
                </l><l>ܒܐܲܪܒܿܥܝܼܢ ܝܵܘܡ̈ܝܼܢ ܨܵܡ̣ ܘܐܸܬܼܟܲܬܲܫ ܥܲܡ ܐܲܪܟܘܿܢܵܐ:</l>
            <pb ed="http://syriaca.org/bibl/1732" n="599"/>
            <l>ܘܝܲܗ̣̄ܒܼ ܙܵܟܼܘܼܬܼܵܐ ܠܟܼܠܹܗ ܟܝܵܢܵܐ ܒܕܲܪܵܐ ܪܲܒܵܐ܀ </l><l>ܘܚܲܡܫܝܼܢ ܝܵܘܡ̈ܝܼܢ ܗܵܐ ܡܬܼܝܼܚ
                ܨܵܘܡܵܐ ܠܥܹܕܬܵܐ ܝܵܘܡܵܢ: </l><l>ܘܐܲܪܒܿܥܝܼܢ ܐܸܢܘܿܢ ܗܸܢܘܿܢ ܗܵܠܹܝܢ ܕܐܝܼܬܼ ܒܐܵܓܼܘܿܢܵܐ܀
                </l><l>ܘܲܒܼܢܵܡܘܼܣܵܐ ܐܸܢܗ̤ܘ ܕܬܸܩܪܸܐ ܪܘܼܚܵܢܵܐܝܼܬܼ: </l><l>ܐ̄ܪܵܙܵܐ(<note place="foot"
                    xml:id="ftn19" n="19"><p rend="footnote text" xml:lang="syr"> ܐ̄ܖ̈ܙܐ R.</p></note>) ܕܚܲܡܫܝܼܢ
                ܡܸܫܟܲܚ ܐܲܢ̄ܬ ܒܹܗ ܢܲܗܝܼܪܵܐܝܼܬܼ܀ </l><l>ܫܲܢ̄ܬܵܐ ܕܚܲܡܫܝܼܢ ܐܝܼܬܹܝܗ̇ ܫܲܢ̄ܬܵܐ ܫܢܲܬܼ
                ܫܵܒܼ̈ܘܿܥܹܐ: </l><l>ܘܲܕܼܦܘܼܢܵܝܵܐ ܗ̣̄ܝ ܘܲܕܼܫܘܼܒܼܩܵܢܵܐ ܘܲܕܼܒܼܘܼܝܵܐܵܐ܀ </l><l>ܒܵܗ̇
                ܡܸܬܼܦܲܢ̈ܝܵܢ ܟܠ ܐܲܖ̈ܥܵܬܼܵܐ ܕܐܸܙܕܲܒܲܢ ܗ̣̄ܘܲܝ̈: </l><l>ܘܲܠܡܵܖ̈ܲܝܗܹܝܢ ܩܲܕܼܡܹ̈ܐ ܗܵܦ̈ܟܵܢ
                ܠܲܡܚܲܕܵܝܘܼ܀ </l><l>ܡܸܣܟܹܿܢܘܼܬܼܵܐ ܐܲܠܨܲܬ̤ ܐܸܢܘܿܢ ܠܲܡܙܲܒܵܢܘܼ: </l><l>ܘܲܒܼܫܘܼܒܼܩܵܢܵܐ ܗ̄ܘ̤ܵܘ
                ܝܵܖ̈ܘܿܬܹܐ ܠܝܘܼܖ̈ܬܵܢܲܝܗܘܿܢ܀ </l><l>ܫܲܢ̄ܬܵܐ ܕܚܲܡܫܝܼܢ ܡܦܲܢܝܵܐ ܩܘܼܖ̈ܝܵܐ ܠܩܵܢܵܝܲܝ̈ܗܹܝܢ:
                </l><l>ܐܵܦ ܚܲܩ̈ܠܵܬܼܵܐ ܠܡܵܖܹ̈ܐ ܩܲܕܼܡܹ̈ܐ ܕܲܫܒܲܩ̣ܘ ܐܸܢܹܝܢ܀ </l><l>ܐܲܝܢܵܐ ܕܐܵܘܒܸܿܕܼ ܐܲܪܥܹܗ
                ܒܙܸܒܼܢܵܐ ܘܐܸܬܼܢܲܟܼܪܝܼ ܠܵܗ̇: </l><l>ܒܫܲܢ̄ܬܵܐ ܕܚܲܡܫܝܼܢ ܦܵܢܝܵܐ ܠܐܝܼܕܼܵܘ̈ܗܝ ܘܲܡܩܲܕܸܐ ܠܵܗ̇܀
                </l><l>ܝܵܖ̈ܬܹܐ ܣܢܝܼ̈ܩܹܐ ܕܙܲܒܸܿܢ̣ܘ ܘܲܫܒܲܩ̣ܘ ܡܲܖ̈ܗܵܛܲܝ̈ܗܘܿܢ: </l><l>ܒܫܲܢ̄ܬܵܐ ܕܚܲܡܫܝܼܢ
                ܗܵܦ̇ܟܿܝܼܢ ܩܵܝ̇ܡܝܼܢ ܒܲܬܼܚܘܼܡܲܝ̈ܗܘܿܢ܀ </l><l>ܗܵܪܟܵܐ ܩܝܵܡܬܵܐ ܘܝܵܘܡܵܐ ܪܲܒܵܐ ܗܵܘ̇
                ܕܲܣܒܲܪܬܼܵܐ: </l><l>ܕܐܵܬܹ̇ܐ ܠܚܲܡܫܝܼܢ ܘܲܒܼܢܵܡܘܿܣܵܐ ܡܸܬܼܢܲܨܲܪ ܗ̄ܘ̣ܵܐ܀ </l><l>ܒܝܵܘܡܵܐ
                ܕܚܲܡܫܝܼܢ ܝܵܪܬܵܐ ܒܓܲܢܬܼܵܐ ܩܵܡ̣ ܡ̣ܢ ܩܲܒܼܪܵܐ: </l><l>ܘܫܲܩ̣ܠܵܗ̇ ܠܲܥܕܸܢ ܕܙܲܒܼܢܵܗ̇ ܚܸܘܝܵܐ
                ܒܢܸܟܼܠܵܐ ܡܸܢܹܗ܀</l>
            <pb ed="http://syriaca.org/bibl/1732" n="600"/>
            <l>ܒܝܵܘܡܵܐ ܕܚܲܡܫܝܼܢ ܐܵܬܹ̇ܐ (ܡܵܪܲܢ ܥܲܠ ܐܲܖ̈ܥܵܬܹܗ̇(<note place="foot" xml:id="ftn20"
                    n="20"><p rend="footnote text" xml:lang="syr"> ܡܪܐ ܥܠ ܐܖ̈ܥܬܐ L. R.</p></note>): </l><l>ܘܗܵܘ̇
                ܛܲܪܟܵܢܵܐ ܕܲܢܟܲܠ̣ ܘܲܙܒܲܢ ܕܝܼܠܹܗ ܡܵܘܒܸܿܕܼ܀ </l><l>ܒܵܬܲܪ ܚܲܡܫܝܼܢ ܝܵܘܡ̈ܝܼܢ ܕܵܢܲܚ̇ ܥܲܠ
                ܢܲܦ̮̈ܫܵܬܼܵܐ: </l><l>ܕܐܸܙܕܲܒܲܢ ܗ̣̄ܘܲܝ̈ ܐܲܝܟܼ ܚܲܩ̈ܠܵܬܼܵܐ ܘܲܦ̈ܢܲܝ ܐܸܢܹܝܢ܀ </l><l>ܐܵܟܹ̇ܠ
                ܩܲܪܨܵܐ ܫܲܓܸܫ̣ ܘܲܙܒܲܢ ܘܐܲܛ̣ܥܝܼ ܘܲܩܢ̣ܵܐ: </l><l>ܘܒܼܵܬܲܪ ܚܲܡܫܝܼܢ ܠܡܵܪܗܹܝܢ ܦܵܢ̈ܝܵܢ
                    ܢܹܐܪܲܬܼ(<note place="foot" xml:id="ftn21" n="21"><p rend="footnote text" xml:lang="syr"> ܕܢܐܪܬ
                        P. L.</p></note>) ܐܸܢܹܝܢ܀ </l><l>ܫܲܢ̄ܬܵܐ ܠܝܵܘܡܵܐ ܡܸܬܼܪܲܫܡܵܐ ܗ̄ܘ̣ܵܬܼ
                ܪܘܼܚܵܢܵܐܝܼܬܼ: </l><l>ܕܐܵܦ ܚܲܙܩܝܼܐܹܝܠ ܝܵܘܡܵܐ ܠܫܲܢ̄ܬܵܐ ܢܣܲܒܼ ܠܹܗ ܗܵܝܕܹܝܢ܀ </l><l>ܒܫܲܢ̄ܬܵܐ
                ܕܚܲܡܫܝܼܢ ܒܵܗ̇ ܦܘܼܢܵܝܵܐ ܘܒܼܵܗ̇ ܫܘܼܒܼܩܵܢܵܐ: </l><l>ܘܒܼܵܗ̇ ܚܲܕܼ̈ܘܵܬܼܵܐ ܠܝܵܖ̈ܬܹܐ ܕܲܩ̣ܢܵܘ
                ܡܲܖ̈ܗܵܛܲܝܗܘܿܢ܀ </l><l>ܒܝܵܘܡܵܐ ܕܚܲܡܫܝܼܢ ܒܹܗ ܢܘܼܚܵܡܵܐ ܘܒܹܗ ܒܘܼܝܵܐܵܐ: </l><l>ܘܒܹܗ
                ܢܲܦ̮̈ܫܵܬܼܵܐ ܦܢܲܝ̈ ܠܐܲܠܵܗܵܐ ܕܢܹܐܪܲܬܼ ܐܸܢܹܝܢ܀ </l><l>ܒܫܘܼܠܵܡ ܨܵܘܡܵܐ ܩܝܵܡܬܹܗ ܕܲܒܼܪܵܐ
                ܡܸܬܼܝܲܗܒܵܐ ܠܲܢ: </l><l>ܘܐܲܝܟܼ ܗܵܝ̇ ܫܲܢ̄ܬܵܐ ܕܚܲܡܫܝܼܢ ܡܲܗܦܸܟܼ ܠܲܙܒܼܝܼ̈ܢܵܬܼܵܐ܀ </l><l>ܟܠ
                ܢܲܦ̮̈ܫܵܬܼܵܐ ܕܲܒܼܠܵܐ ܡܸܕܸܡ ܕܐܸܙܕܲܒܲܢ ܗ̣̄ܘܲܝ̈: </l><l>ܦܵܪܹܩ ܠܗܹܝܢ ܘܲܒܼܠܵܐ ܡܸܕܸܡ ܡܲܗܦܸܟܼ
                ܠܗܹܝܢ܀ </l><l>ܒܗܵܠܹܝܢ ܐ̄ܖ̈ܵܙܹܐ ܡܲܠܸܠ̣ ܡܘܼܫܹܐ ܥܲܡ ܥܸܒܼܖ̈ܵܝܹܐ: </l><l>ܕܲܒܼܗܵܝ̇ ܫܲܢ̄ܬܵܐ
                ܫܢܲܬܼ ܫܵܒܼ̈ܘܿܥܹܐ ܫܒܼܘܼܩܝܵܐ ܢܸܗܘܸܐ܀ </l><l>ܡܸܛܠ ܗܵܢܵܐ ܐ̄ܪܵܙܵܐ ܪܲܒܵܐ ܕܙܲܕܝܼܩܘܼܬܼܵܐ:
                </l><l>ܐܲܟܼܬܸܒܼ ܚܲܡܫܝܼܢ ܘܲܒܼܫܘܼܠܵܡܵܐ ܫܒܼܘܼܩܝܵܐ ܫܲܡܲܗ܀</l>
            <pb ed="http://syriaca.org/bibl/1732" n="601"/>
            <l>ܚܲܡܫܝܼܢ ܝܵܘܡ̈ܝܼܢ ܪܵܗܹ̇ܛ ܨܵܘܡܵܐ ܘܲܒܼܫܘܼܠܵܡܹܗ: </l><l>ܚܲܕܼ ܫܘܼܒܼܩܵܢܵܐ ܥܵܒܼ̇ܕܵܐ ܩܝܵܡܬܵܐ
                ܠܟܼܠ ܚܲܝܵܒܹ̈ܐ܀ </l><l>ܒܗܵܠܹܝܢ ܚܲܡܫܝܼܢ ܝܵܘܡ̈ܝܼܢ ܪܵܗ̇ܛܵܐ ܙܲܕܝܼܩܘܼܬܼܵܐ:
                </l><l>ܘܲܒܼܫܘܼܠܵܡܗܘܿܢ ܩܵܡ̣ ܫܘܼܒܼܩܵܢܵܐ ܢܚܲܕܸܬܼ ܐܸܢܘܿܢ܀ </l><l>ܒܚܲܡܫܝܼܢ ܝܵܘܡ̈ܝܼܢ ܕܘܼܥܬܼܵܐ
                ܘܕܲܪܵܐ ܘܲܚܠܝܼܨܘܼܬܼܵܐ: </l><l>ܘܒܼܵܬܲܪ ܗܵܠܹܝܢ ܟܠܝܼܠܵܐ ܪܲܒܵܐ ܐܵܦ ܢܸܨܚܵܢܵܐ܀ </l><l>ܗܵܢܵܐ
                ܨܵܘܡܵܐ ܒܗܵܠܹܝܢ ܐ̄ܖ̈ܵܙܹܐ ܟܣܲܝ̈ܵܐ ܩܵܐܹ̇ܡ: </l><l>ܐܘܿ ܨܲܝܵܡܹ̈ܐ ܠܵܐ ܬܸܬܼܪܲܦܘܿܢ ܡ̣ܢ
                ܥܲܡܠܲܝ̈ܟܘܿܢ܀ </l><l>ܒܗܵܠܹܝܢ ܝܵܘܡܹ̈ܐ ܡܸܬܿܬܿܨܝܼܪ ܨܲܠܡܵܐ ܕܙܲܕܝܼܩܘܼܬܼܵܐ: </l><l>ܢܲܝܬܸܐ ܟܠ
                ܐ̄ܢܵܫ ܓܵܘ̈ܢܹܐ ܓܒܲܝ̈ܵܐ ܡ̣ܢ ܣܲܡܡܵܢܵܘ̈ܗܝ܀ </l><l>ܡܸܛܠ ܗܵܠܹܝܢ ܚܲܡܫܝܼܢ ܝܵܘܡ̈ܝܼܢ ܐܲܟܼܬܸܒܼ
                ܡܘܼܫܹܐ: </l><l>ܕܫܲܢ̄ܬܵܐ ܕܚܲܡܫܝܼܢ ܬܸܗܘܸܐ ܠܥܲܡܵܐ ܫܢܲܬܼ ܦܘܼܢܵܝܵܐ܀ </l><l>ܡܸܛܠܗܵܢܵܐ ܟܝܵܢܵܐ
                ܕܢܸܫܦܲܪ ܘܲܕܼܢܸܙܕܲܕܲܩ: </l><l>ܐܲܪܒܿܥܝܼܢ ܝܵܘܡ̈ܝܼܢ ܩܵܐܹ̇ܡ ܕܲܪܵܐ ܥܲܡ ܢܲܨܝܼܚܹ̈ܐ܀
                </l><l>ܒܐܲܪܒܿܥܝܼܢ ܙܵܟܹ̇ܝܢ ܘܐܸܠܵܐ ܒܚܲܡܫܝܼܢ ܠܵܐ ܡܸܬܼܦܲܪܥܝܼܢ: </l><l>ܕܲܒܼܫܘܼܠܵܡܵܐ ܕܚܲܡܫܝܼܢ
                ܩܵܐܹ̇ܡ ܦܵܪܩܵܐ ܠܐܲܪܥܵܐ(<note place="foot" xml:id="ftn22" n="22"><p
                        rend="footnote text" xml:lang="syr"> ܪܒܐ L.</p></note>)܀ </l><l>ܪܓܼܝܼܓܼ ܐܲܢ̄ܬܿ ܨܵܘܡܵܐ
                ܛܘܼܒܼܵܘܗܝ ܠܐܲܝܢܵܐ ܕܐܸܬܼܢܲܨܲܟܼ ܒܵܟܼ: </l><l>ܕܟܼܠܗܘܿܢ ܐ̄ܖ̈ܵܙܹܐ ܘܟܼܠܗܘܿܢ ܛܘܼ̈ܦ̮ܣܹܐ ܒܵܟܼ
                ܡܸܫܬܲܟܼܚܝܼܢ܀ </l><l>ܐܲܪܒܿܥܝܼܢ ܕܝܼܠܵܟܼ ܘܐܝܼܬܼ ܠܵܟܼ ܚܲܡܫܝܼܢ ܥܲܬܿܝܼܪܵܐܝܼܬܼ: </l><l>ܕܲܪܵܐ
                ܚܝܼܨܵܐ ܘܲܒܼܫܘܼܠܵܡܵܐ ܟܠܝܼܠܵܐ ܪܲܒܵܐ܀</l>
            <pb ed="http://syriaca.org/bibl/1732" n="602"/>
            <l>ܪܲܒܿ ܐܲܢ̄ܬܿ ܨܵܘܡܵܐ ܘܪܲܒܿ ܗ̄ܘ̣ ܐ̄ܪܵܙܵܐ ܕܡܸܫܬܲܡܲܫ ܒܵܟܼ: </l><l>ܕܒܼܵܟܼ ܡܸܬܼܝܲܗ̈ܒܵܢ ܟܠ
                ܙܵܟܼ̈ܘܵܬܼܵܐ ܠܟܼܠ ܢܲܨܝܼܚܹ̈ܐ܀ </l><l>ܒܵܟܼ ܐܸܙܕܲܗܝܼ ܢܒܼܝܼܵܐ ܪܲܒܵܐ ܒܲܪ ܠܹܘܵܝܹ̈ܐ:
                </l><l>ܘܲܗܘ̤ܵܐ ܠܥܲܡܵܐ ܫܸܡܫܵܐ ܕܒܸܣܪܵܐ ܒܙܝܼܘܵܐ ܕܲܠܒܸܫ̣܀ </l><l>ܒܵܟܼ ܐܸܬܼܓܵܘܝܼ ܘܥܲܠ̣ ܡ̣ܵܫ
                ܥܘܼܡ̈ܩܹܝܗ̇ ܕܐܲܠܵܗܘܼܬܼܵܐ: </l><l>ܘܲܢܦܲܩ̣ ܐܲܟܼܪܸܙ ܚܲܝܹ̈ܐ ܠܥܵܠܡܵܐ ܒܣܲܒܼܪܵܐ ܪܲܒܵܐ܀
                </l><l>ܒܵܟܼ ܐܹܠܝܼܵܐ ܫ̣ܦܲܪ ܘܐܸܨܛܲܠܲܠ ܘܲܩܢ̣ܵܐ ܓܸܦܹ̈ܐ: </l><l>ܘܲܦܪܲܚ̣ ܘܲܣܠܸܩ̣ ܠܐܲܬܼܪܵܐ
                ܕܡܵܘܬܵܐ ܠܵܐ ܥܵܐܹ̇ܠ ܠܹܗ܀ </l><l>ܒܵܟܼ ܦܵܪܘܿܩܲܢ ܐܲܪܡ̣ܝܼ ܒܕܲܪܵܐ ܠܲܒܼܥܸܠܕܲܪܲܢ:
                </l><l>ܘܲܒܼܫܘܼܠܵܡܵܟܼ ܠܲܫܝܘܿܠ ܐܲܚܪܸܒܼ ܡܸܛܠܵܬܲܢ܀ </l><l>ܨܵܘܡܵܐ ܙܲܝܢܵܐ ܗ̄ܘ̣ ܘܐܲܝܢܵܐ ܕܲܪܦܸܐ
                ܐܸܢ ܠܵܒܹ̇ܫ ܠܹܗ: </l><l>ܡܸܫܬܲܗܸܐ ܒܹܗ ܘܠܵܐ ܡܸܬܼܢܲܨܲܚ ܡܵܐ ܕܡܸܬܼܟܲܬܲܫ܀ </l><l>ܩܘܼܡܘ ܐܲܝܟܼ
                ܛܲܖ̈ܩܹܐ ܚܠܝܼܨܹ̈ܐ ܕܐܲܕܼܪܸܟܼܘ ܨܵܘܡܵܐ ܡܵܢܵܘ: </l><l>ܘܐܲܝܟܼ ܐܸܣܟܹܡܹܗ ܕܨܵܘܡܵܐ ܪܘܼܗܛܘܼܗܝ
                ܙܲܕܝܼܩܵܐܝܼܬܼ܀ </l><l>ܒܗܲܝܡܵܢܘܼܬܼܵܐ ܕܐܝܼܬܹܝܗ̇ ܐ̄ܪܵܙܵܐ ܕܫܲܦܝܼܖ̈ܵܬܼܵܐ: </l><l>ܒܪܸܚܡܲܬܼ
                ܐ̄ܢܵܫܵܐ ܕܲܡܩܲܪܒܼܵܐ ܠܟܼܘܿܢ ܨܹܝܕܼ ܐܲܠܵܗܵܐ܀ </l><l>ܒܙܲܝܢܵܐ ܕܲܚܫܝܼܠ ܒܲܨ̈ܠܵܘܵܬܼܵܐ
                ܘܲܒܼܙܸܕܼ̈ܩܵܬܼܵܐ: </l><l>ܒܙܲܕܝܼܩܘܼܬܼܵܐ ܕܲܒܝܲܡܝܼܢܵܐ ܘܲܒܼܣܸܡܵܠܵܐ܀ </l><l>ܒܡܲܟܿܝܼܟܼܘܼܬܼܵܐ
                ܕܝܵܗ̇ܒܵܐ ܦܲܟܵܗ̇ ܠܲܕܼܡܵܚܹ̇ܐ ܠܵܗ̇: </l><l>ܒܚܘܼܒܵܐ ܫܲܦܝܵܐ ܕܠܵܐ ܡܸܬܼܚܲܡܲܬܼ ܥܲܠ ܩܲܪܝܼܒܹܗ܀
                </l><l>ܒܕܲܫ̈ܢܹܐ ܕܢܵܦ̇ܩܝܼܢ ܡ̣ܢ ܐܸܣܟܿܘܼܦܬܼܵܟܼ ܠܐܲܝܢܵܐ ܕܲܣܢܝܼܩ: </l><l>ܘܲܒܼܙܸܕܼ̈ܩܵܬܼܵܐ
                ܕܦܵܖ̈ܚܵܢ ܡܸܢܵܟܼ ܨܹܝܕܼ ܚܵܕܼܘܿܖܹ̈ܐ܀ </l><l></l>
            <pb ed="http://syriaca.org/bibl/1732" n="603"/>
            <l>ܒܟܼܠܗܘܿܢ ܦܘܼܖ̈ܣܹܐ ܕܝܵܗ̇ܒܿܝܼܢ ܐܝܼܕܼܵܐ ܠܫܲܦܝܼܖ̈ܵܬܼܵܐ: </l><l>ܒܟܼܠܗܘܿܢ ܖ̈ܲܗܛܹܐ ܕܡܸܬܼܦܲܠܚܵܐ
                ܒܗܘܿܢ ܙܲܕܝܼܩܘܼܬܼܵܐ܀ </l><l>ܒܟܼܠ ܡܵܐ ܕܬܼܵܒܲܥ̇ ܨܵܘܡܵܐ ܓܒܲܝܵܐ ܡ̣ܢ ܨܲܝܵܡܹ̈ܐ:
                    </l><l>ܪܗܲܛ(<note place="foot" xml:id="ftn23" n="23"><p rend="footnote text" xml:lang="syr"> ܗܪܛ
                        L.</p></note>) ܨܲܝܵܡܵܐ ܕܢܲܦ̮ܫܵܟܼ ܬܸܫܟܲܚ ܠܲܡܦܲܨܵܝܘܼ܀ </l><l>ܩܹܐܪܣܵܐ ܗ̄ܘ̣ ܪܲܒܵܐ
                ܘܲܚܠܝܼܨܘܼܬܼܵܐ ܡܸܬܼܒܲܥܝܵܐ ܒܹܗ: </l><l>ܠܐܝܼ ܒܐܵܓܼܘܿܢܵܐ ܘܚܘܼܪ ܠܲܟܼܠܝܼܠܵܐ ܕܡ̣ܢ ܟܹܐܢܘܼܬܼܵܐ܀
                </l><l>ܠܵܐ ܬܸܬܼܪܲܦܸܐ ܘܩܲܠܝܼܠ ܬܢܘܼܡ ܘܩܲܠܝܼܠ ܬܸܕܼܡܲܟܼ: </l><l>ܘܬܼܵܘܒܸܕܼ (ܥܠܲܠܬܼܵܐ ܕܝܵܗ̇ܒܵܐ
                ܠܢܲܦ̮ܫܵܐ ܣܲܓܝܼ(<note place="foot" xml:id="ftn24" n="24"><p rend="footnote text" xml:lang="syr"> ܣܓܝ
                        ܥܠܠܬܐ ܕܝܗܒܐ ܥܢܦܫܐ P.</p></note>) ܚܲܝܹ̈ܐ܀ </l><l>ܗܵܢܵܐ ܨܵܘܡܵܐ ܒܹܝܬܼ ܚܸܙ̈ܘܵܢܹܐ
                ܗ̄ܘ̣ ܕܐܲܬܼܠܹܛܘܼܬܼܵܐ: </l><l>ܕܢܵܦܹ̇ܠ ܡܵܐܹ̇ܬܼ (ܘܲܕܼܠܵܐ ܢܵܦܹ̇ܠ(<note place="foot"
                    xml:id="ftn25" n="25"><p rend="footnote text" xml:lang="syr"> ܘܐܝܢܐ ܕܩܐ̇ܡ P.</p></note>) ܗܵܐ
                ܡܸܬܼܢܲܨܲܚ܀ </l><l>ܕܚܲܠ ܨܲܝܵܡܵܐ ܡ̣ܢ ܕܲܪܵܪܵܐ ܕܢܵܛܲܪ ܐܵܐܲܪ: </l><l>ܕܗܵܐ ܫܠܝܼܚ ܩܵܐܹ̇ܡ
                ܘܲܚܦܝܼܛ ܡܲܩܪܸܒܼ ܥܲܡ ܨܲܝܵܡܹ̈ܐ܀ </l><l>ܠܝܼܫܘܿܥ ܣܲܒܼ ܠܵܟܼ ܕܐܸܠܵܐ ܐܸܢ ܒܹܗ ܠܵܐ ܙܵܟܹ̇ܐ
                    ܐ̄ܢܵܫ(<note place="foot" xml:id="ftn26" n="26"><p rend="footnote text" xml:lang="syr"> ܐܢܬ
                        R.</p></note>): </l><l>ܘܒܹܗ ܡܸܫܟܲܚ ܐܲܢ̄ܬܿ(<note place="foot" xml:id="ftn27"
                    n="27"><p rend="footnote text" xml:lang="syr"> ܐ̄ܢܫ R.</p></note>) ܟܠܗܘܿܢ ܖ̈ܵܘܡܹܐ ܠܲܡܟܲܒܵܫܘܼ܀
                </l><l>ܙܲܝܢܵܐ ܗ̄ܘ̣ ܨܵܘܡܵܐ ܘܝܼܫܘܿܥ ܝܲܗ̣ܒܹܿܗ ܠܟܼܠ ܙܲܟܵܝܹ̈ܐ: </l><l>ܥܲܒܼ̈ܕܲܝ ܡܲܠܟܵܐ ܣܲܒܼܘ
                ܫܸܖ̈ܝܵܢܹܐ ܒܩܹܐܪܣܵܐ ܕܲܕܼܡܵܐ܀ </l><l>ܗܵܢܵܘ ܨܵܘܡܵܐ ܗܵܘ̇ ܐܵܓܼܘܿܢܵܐ ܕܒܹܗ ܩܵܐܹ̇ܡ ܐ̄ܢܵܫ:
                </l><l>ܥܕܲܡܵܐ ܠܲܕܼܡܵܐ ܕܢܲܥܕܸܐ ܚܲܝܵܘ̈ܗܝ ܡ̣ܢ ܬܲܟܼܬܿܘܼܫܵܐ܀ </l><l>ܒܗܵܢܵܐ ܩܹܐܪܣܵܐ ܩܵܛ̇ܠܵܐ
                ܢܲܦ̮ܫܵܐ ܐܵܘ ܡܸܬܼܩܲܛܠܵܐ: </l><l>ܙܵܟܼ̇ܝܵܐ ܘܩܵܝ̇ܡܵܐ ܐܵܘ ܡܸܙܕܲܟܼܝܵܐ ܘܢܵܦܠܵܐ ܪܲܒܲܬܼ܀</l>
            <pb ed="http://syriaca.org/bibl/1732" n="604"/>
            <l>ܗܵܢܵܐ ܨܵܘܡܵܐ ܓܙܝܼܪ ܗ̄ܘ̣ ܠܕܲܪܑܵܐ ܕܙܲܕܝܼܩܘܼܬܼܵܐ: </l><l>ܘܲܕܼܢܸܬܼܪܲܦܸܐ ܐ̄ܢܵܫ ܠܵܐ ܡܸܫܟܲܚ
                ܡ̣ܢ ܬܲܟܼܬܿܘܼܫܵܐ܀ </l><l>ܐܝܼܬܼ ܗ̄ܘ̣ ܨܵܘܡܵܐ ܘܐܝܼܬܼ ܨܲܝܵܡܹ̈ܐ ܘܐܝܼܬܼ ܦܘܼܖ̈ܫܵܢܹܐ:
                </l><l>ܘܗܵܢܵܐ ܨܵܘܡܵܐ ܝܑܼܚܝܼܕܼܵܝܵܐ ܗ̄ܘ̣ ܠܐܵܓܼܘܿܢܝܼܣ̈ܛܹܐ܀ </l><l>ܠܝܼܣܲܖ̈ܠܵܝܹܐ ܥܸܣܪܵܐ
                    ܨܵܘܡ̈ܝܼܢ(<note place="foot" xml:id="ftn28" n="28"><p rend="footnote text" xml:lang="syr">
                        ܝܘܡ̈ܝܢ P. L.</p></note>) ܒܲܚܕܼܵܐ ܫܲܢ̄ܬܵܐ: </l><l>ܝܲܗ̣̄ܒܼ ܢܵܡܘܿܣܵܐ
                ܒܲܢܛܘܼܖ̈ܵܬܼܵܐ ܣܲܓܝܼ̈ܐܵܬܼܵܐ܀ </l><l>ܘܗܵܠܹܝܢ ܨܵܘܡܹ̈ܐ ܒܥܸܠ̈ܠܵܢ ܥܸܠ̈ܠܵܢ ܡܸܬܼܝܲܗܒܿܝܼܢ
                ܗ̄ܘ̣ܵܘ: </l><l>ܠܦܘܼܬܼ ܦܘܼܪܩܵܢܵܐ ܘܲܠܦܘܼܬܼ ܥܹܐܕܹ̈ܐ ܕܫܲܢ̄ܬܵܐ ܟ̱ܠܵܗ̇܀ </l><l>ܗܵܢܵܐ ܨܵܘܡܵܐ
                ܝܑܼܚܝܼܕܼܵܝܵܐ ܗ̄ܘ̣ ܘܐܲܠܵܗܵܝܵܐ ܗ̄ܘ̣: </l><l>ܘܡܸܕܸܡ ܪܲܒܵܐ ܗ̄ܘ̣ ܕܟܼܠܹܗ ܟܝܵܢܵܐ ܡܸܬܼܚܲܕܲܬܼ
                ܒܹܗ܀ </l><l>ܠܟܼܠܹܗ ܓܸܢܣܵܐ ܕܲܒܼܢܲܝ̈ܢܵܫܵܐ ܨܵܡ̣ ܕܲܢܙܲܕܸܩ: </l><l>ܒܲܪ ܐܵܠܵܗܵܐ ܘܪܲܒܵܐ ܗ̣̄ܝ
                ܥܸܠܬܹܗ ܡ̣ܢ ܥܸܠ̈ܠܵܬܼܵܐ܀ </l><l>ܐܲܪܒܿܥܝܼܢ ܝܵܘܡ̈ܝܼܢ ܐܲܝܟܼ ܕܲܒܼܟܼܘܼܪܵܐ ܕܢܘܼܪܵܐ ܣ̣ܵܡܹܗ:
                </l><l>ܠܟܼܠܹܗ ܟܝܵܢܵܐ ܘܚܲܫ̣ܠܹܗ ܕܢܸܫܦܲܪ ܕܲܡܣܲܪܲܚ ܗ̄ܘ̣ܵܐ܀ </l><l>ܒܨܵܘܡܹܗ ܪܲܒܵܐ ܫܲܦܸܠ̣
                ܥܘܼܫܢܹܗ ܕܲܒܼܥܸܠܕܲܪܵܐ: </l><l>ܘܐܲܩܝܼܡ̣ ܢܵܦ̈ܠܹܐ ܕܲܣܚܝܼܦܝܼܢ ܗ̄ܘ̣ܵܘ ܗܵܐ ܡ̣ܢ ܥܵܠܲܡ܀
                </l><l>ܚܵܘܒܲܬܼ ܓܵܘܵܐ ܗܵܐ ܡܸܬܼܦܲܪܥܵܐ ܒܨܵܘܡܹܗ ܕܲܒܼܪܵܐ: </l><l>ܘܟܼܠ ܐ̄ܢܵܫ ܚܲܝܵܒܼ ܢܸܠܐܸܐ
                ܥܲܡܹܗ ܚܠܵܦ ܦܘܼܪܩܵܢܹܗ܀ </l><l>ܘܐܸܢ ܙܲܟܵܝܵܐ ܚܠܵܦ ܚܲܝܵܒܹ̈ܐ ܢܚܸܬܼ ܠܐܵܓܼܘܿܢܵܐ: </l><l>ܐܲܝܢܵܐ
                ܕܚܲܝܵܒܼ ܐܲܝܟܲܢ ܢܸܫܠܸܐ ܡ̣ܢ ܬܲܟܼܬܘܼܫܵܐ܀</l>
            <pb ed="http://syriaca.org/bibl/1732" n="605"/>
            <l>ܒܗܵܢܵܐ ܨܵܘܡܵܐ ܬܠܵܬܼܵܐ ܕܲܖܹ̈ܐ (ܐܸܬܼܟܲܬܲܫ ܗ̄ܘ̣ܵܐ(<note place="foot" xml:id="ftn29"
                    n="29"><p rend="footnote text" xml:lang="syr"> ܐܬܟܬܫܘ ܗܘܘ R.</p></note>): </l><l>ܥܲܡ ܚܲܣܝܼܢܵܐ
                ܘܫܲܦܸܠ̣ ܕܵܫܹܗ ܒܲܬܼܠܵܬܲܝ̈ܗܘܿܢ܀ </l><l>ܦܲܚܹ̈ܐ ܬܠܵܬܼܵܐ ܕܚܲܫܹ̈ܐ ܬܠܵܬܼܵܐ ܨܠ̣ܵܐ ܣܵܛܵܢܵܐ:
                </l><l>ܘܲܬܼܠܵܬܲܝ̈ܗܘܿܢ ܬܲܒܲܪ ܐܸܢܘܿܢ ܒܲܪ ܐܲܠܵܗܵܐ܀ </l><l>ܪܸܚܡܲܬܼ ܟܲܪܣܵܐ ܘܪܸܚܡܲܬܼ ܫܘܼܒܼܚܵܐ
                ܘܪܸܓܲܬܼ ܥܘܼܬܼܪܵܐ: </l><l>ܣܕܲܪ ܗ̄ܘ̣ܵܐ ܒܕܲܪܵܐ ܥܲܡ ܨܲܝܵܡܵܐ ܕܲܨܒ݂ܼܵܐ ܘܲܟܼܦܸܢ܀ </l><l>ܟܠܗܹܝܢ
                ܗܵܠܹܝܢ ܕܲܒܼܗܹܝܢ ܐܵܕܼܵܡ ܐܸܬܼܚܲܝܲܒܼ ܗ̄ܘ̣ܵܐ: </l><l>ܟܠܗܹܝܢ ܐܲܝܬܿܝܼ ܕܲܒܼܗܹܝܢ ܢܸܙܟܸܿܐ
                ܠܐܵܓܼܘܿܢܝܼܣܛܵܐ܀ </l><l>ܘܟܲܕܼ ܥܝܼܪܵܐܝܼܬܼ ܩܵܡ̣ ܚܲܣܝܼܢܵܐ ܘܲܢ̣ܛܲܪ ܦܲܚܵܘ̈ܗܝ: </l><l>ܬܲܒܲܪ
                ܐܸܢܘܿܢ ܥܝܼܪܵܐ ܒܨܵܘܡܹܗ ܘܥܲܒܼܕܹܗ ܒܸܙܚܵܐ܀ </l><l>ܠܪܸܚܡܲܬܼ ܟܲܪܣܵܐ ܕܵܫܵܗ̇ ܒܟܲܦܢܵܐ ܕܲܡܣܲܝܒܲܪ
                ܗ̄ܘ̣ܵܐ: </l><l>ܘܪܸܚܡܲܬܼ ܫܘܼܒܼܚܵܐ ܒܡܲܟܝܼܟܼܘܼܬܹܗ ܡܸܙܕܲܟܼܝܵܐ ܗ̄ܘ̣ܵܬܼ܀ </l><l>ܠܪܸܓܲܬܼ
                ܥܘܼܬܼܪܵܐ ܕܵܫܵܗ̇ ܒܚܘܼܒܵܐ ܕܡܸܣܟܹܿܢܘܼܬܼܵܐ: </l><l>ܘܲܒܼܚܲܕܼ ܨܵܘܡܵܐ ܬܠܵܬܼܵܐ ܚܲܫ̈ܝܼܢ
                ܐܸܬܼܡܲܟܲܟܼܘ ܗ̄ܘ̣ܵܘ܀ </l><l>ܡܲܠܦܵܢܘܼܬܼܵܐ ܒܨܵܘܡܹܗ ܐܲܣܪܲܚ̣ ܠܝܼܚܝܼ̈ܕܼܵܝܹܐ: </l><l>ܕܐܲܝܟܲܢ
                ܢܸܙܟܿܘܿܢ ܠܐܵܟܹ̇ܠܩܲܪܣܵܐ ܒܐܵܓܼܘܿܢܲܝ̈ܗܘܿܢ܀ </l><l>ܠܐܵܕܼܵܡ ܐܲܟܸܣ̣ ܕܐܸܠܘܼ ܫ̣ܦܲܪ ܠܹܗ
                ܕܢܸܬܼܟܲܬܲܫ ܗ̄ܘ̣ܵܐ: </l><l>ܠܵܐ ܚܵܐܹ̇ܒܼ ܗ̄ܘ̣ܵܐ ܒܕܲܪܵܐ ܕܪܸܓܿܬܼܵܐ ܘܕܼܵܐܣܘܿܛܘܼܬܼܵܐ܀
                </l><l>ܒܣܲܪ ܠܲܛܪܘܼܢܵܐ ܕܐܲܚܬܹܗ ܠܕܲܪܵܐ ܘܩܵܡ̣ ܐܸܬܼܟܲܬܲܫ: </l><l>ܘܚܵܒܼ ܚܲܣܝܼܢܵܐ ܘܲܙܟܼܵܐ
                ܟܝܵܢܵܐ ܕܐܸܬܼܚܲܝܲܒܼ ܗ̄ܘ̣ܵܐ܀ </l><l>ܒܦܲܪܨܘܿܦ ܐܵܕܼܵܡ ܡܸܬܼܟܲܬܲܫ ܗ̄ܘ̣ܵܐ ܒܪܵܐ ܕܐܲܠܵܗܵܐ:</l>
            <pb ed="http://syriaca.org/bibl/1732" n="606"/>
            <l>ܘܗܵܝ̇ ܙܵܟܼܘܼܬܼܵܐ ܕܲܙܟܼܵܐ ܡܵܪܵܐ ܠܥܲܒܼܕܹܗ ܝܲܗ̣ܒܵܗ̇܀ </l><l>ܕܚܵܒܲܬ̤ ܚܵܘܵܐ ܒܪܵܗ̇
                ܕܲܒܼܬܼܘܼܠܬܵܐ ܦܪܲܥ̣ ܐܸܫܛܵܪܵܗ̇: </l><l>ܒܪܝܼܟܼ ܕܲܒܼܨܵܘܡܹܗ ܢܨܲܚ̣ܘ ܨܲܝܵܡܹ̈ܐ
                ܒܐܵܓܼܘܿܢܲܝ̈ܗܘܿܢ. </l>
            </div>
            <div type="rubric" xml:lang="syr">
                <l>ܫܠܸܡ (ܡܹܐܡܪܵܐ ܕܲܬܼܠܵܬܼܵܐ(<note place="foot" xml:id="ftn30" n="30"><p
                    rend="footnote text" xml:lang="syr"> Ab edit. Add.</p></note>)) ܕܥܲܠ ܨܵܘܡܵܐ. </l>
            </div>
        </body>
    </text>
</TEI>

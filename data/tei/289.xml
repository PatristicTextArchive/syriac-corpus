<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:lang="en">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8768">Hymn 35 on
                    Nisibis</title>
                <title xml:lang="en" level="s" ref="http://syriaca.org/work/8737">Hymns on Nisibis -
                    <foreign xml:lang="syr">ܦܢܩܝܬܐ ܕܡܕܪ̈ܫܐ ܕܢܨܝܒܝܢ ܕܣܝܡܝܢ ܠܛܘܒܢܐ ܡܪܝ ܐܦܪܝܡ
                    </foreign></title>
                <title level="s">The Oxford-BYU Syriac Corpus</title>
                <author ref="http://syriaca.org/person/13">Ephrem the Syrian</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref="http://syriaca.org/person.xml#ebeck">Edmund Beck</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/289</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <analytic>
                        <editor>Edmund Beck</editor>
                        <title level="a">Des Heiligen Ephraem der Syrers Carmina Nisibena</title>
                        <idno type="URI">http://syriaca.org/bibl/####</idno>
                    </analytic>
                    <monogr>
                        <title level="m">Corpus Scriptorum Christianorum Orientalium</title>
                        <imprint>
                            <pubPlace>Louvain</pubPlace>
                            <publisher>Secrétariat du CorpusSCO</publisher>
                            <date when="1961">1963</date>
                            <biblScope type="vol">240</biblScope>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2018-02-26" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title" n="35">
                <ab xml:lang="en">Hymn XXXV</ab>
            </div>
            <div type="body">
                <lg type="superscript">
                    <l xml:lang="syr">ܥܠ ܡܪܝܢ ܘܥܠ ܡܘܬܐ ܘܣܛܢܐ </l>
                    <l xml:lang="syr">ܥܠ ܩܠܐ ܕܩܪܢܐ ܘܫܝܦܘܪܐ</l>
                </lg>
                <lg type="stanza" n="1"> 
                    <l xml:lang="syr">ܐܟܪܙ ܩܠܐ   ܘܟܢܫܘ ܘܐܬܘ</l>
                    <l xml:lang="syr">ܚ̈ܝܠܝ ܒܝܫܼܐ   ܥܡ ܫܡ̈ܫܘܗܝ</l>
                    <l xml:lang="syr">ܡܫܪܝܬ ܙܝ̈ܙܢܐ   ܟܢܫܬܐ ܟܠܗܿ</l>
                    <l xml:lang="syr">ܕܚܙܘ ܕܐܬܢܨܚ ܝܫܘܥ ܟܐܦܐ ܠܟܠܗܿ ܣܡܠܐ </l>
                    <l xml:lang="syr">ܕܠܝܬ ܒܗܘܢ ܕܠܐ ܐܫܿܬܢܩ ܫܿܪܝܘ ܚܕ ܚܕ ܕܬܢܘܢ </l>
                    <l xml:lang="syr">ܟܠ ܡܐ ܕܣܼܒܠܘ ܚܛܝܬܐ ܘܫܝܘܠ ܐܬܪܗܒܬ</l>
                    <l xml:lang="syr">ܙܥ ܡܘܬܐ ܕܡܪܕܘ ܡܝ̈ܬܐ </l>
                    <l xml:lang="syr">ܘܣܛܢܐ ܕܡܪܕܘ ܥܠܘܗܝ ܚ̈ܛܝܐ </l>
                    
                </lg>
                
                <lg type="refrain">
                    <l xml:lang="syr">ܥܘܢܝܬܐ : ܠܟ ܫܘܒܚܐ ܕܚܙܟ ܒܝܫܐ ܘܐܬܕܘܕ</l>
                    
                </lg>
                <lg type="stanza" n="2">
                    <l xml:lang="syr">ܩܪܬ ܚܛܝܬܐ   ܡܠܟܬ ܠܒ̈ܢܝܗܿ</l>
                    <l xml:lang="syr">ܠܫܐ̈ܕܐ ܘܕܝ̈ܘܐ   ܘܠܗܘܢ ܐܡܪܬ</l>
                    <l xml:lang="syr">ܕܠܓܝܘܢ ܪܝܫܐ ܕܣܕܪ̈ܝܟܘܢ ܠܝܬܘܗܝ</l>
                    <l xml:lang="syr">ܕܒܠܥܗ ܝܡܐ ܘܠܚܒܪ̈ܘܗܝ ܘܐܦ ܐܢܬܘܢ ܒ̈ܢܝ ܐܝܢ ܬܒܼܣܘܢ</l>
                    <l xml:lang="syr">ܗܢܐ ܝܫܘܥ ܢܘܒܕܟܘܢ ܐܢܬܘܢ ܕܨܕܬܘܢ ܠܫܠܝܡܘܢ</l>
                    <l xml:lang="syr">ܚܣܕܐ ܗܘ ܗܟܝܠ ܕܬܚܘܒܘܢ ܡܢ ܬܠܡ̈ܝܕܘܗܝ</l>
                    <l xml:lang="syr">ܨܝ̈ܕܝ ܢܘ̈ܢܐ ܘܗ̈ܕܝܘܛܐ </l>
                    <l xml:lang="syr">ܕܗܐ ܨܕܘܗܝ ܨܝܕܐ ܕܐܢܫܐ ܕܨܝܕ ܗܘܐ ܠܢ </l>
                    
                </lg>
                <lg type="stanza" n="3">
                    <l xml:lang="syr">ܪܒܐ ܗܝ ܗܕܐ   ܡܢ ܟܠ ܒ̈ܝܫܢ </l>
                    <l xml:lang="syr">ܐܡܿܪ ܒܝܫܼܐ   ܥܠ ܦܪܘܩܢ </l>
                    <l xml:lang="syr">ܠܐ ܓܣܪ ܣܦܩܬ ܠܗ ܗܕܐ ܕܒܙܢ </l>
                    <l xml:lang="syr">ܐܠܐ ܕܐܦ ܒܢ ܫܿܪܝ ܠܗ ܥܝܪܬܗ ܕܝܘܢܢ ܒܪ ܡܬܝ</l>
                    <l xml:lang="syr">ܡܢ ܠܓܝܘܢ ܟܝ ܬܒܥ ܠܗ ܕܫܩܼܠ ܘܫܕܝܗܝ ܒܝܡܐ </l>
                    <l xml:lang="syr">ܝܘܢܢ ܢܒܓ ܠܬܠܬܐ ܝܘܡ̈ܝܢ ܘܣܠܼܩ</l>
                    <l xml:lang="syr">ܠܓܝܘܢ ܕܝܢ ܐܦ ܠܐ ܠܢܘܓܪܐ </l>
                    <l xml:lang="syr">ܕܟܡ ܥܠܘܗܝ ܥܘܡܩܐ ܕܝܡܐ ܒܦܘܩܕܢܐ </l>
                    
                </lg>
                <lg type="stanza" n="4">
                    <l xml:lang="syr">ܓܪܓܬܗ ܗܘܝܬ   ܒܬܪ ܨܘܡܗ</l>
                    <l xml:lang="syr">ܒܠܚܡܐ ܦܐܝܐ   ܘܠܐ ܐܬܪܓܪܓ</l>
                    <l xml:lang="syr">ܠܥܩܬܝ ܡܙܡܘܪܐ ܥܡܠܬ ܝܠܦܬ </l>
                    <l xml:lang="syr">ܕܒܡܙܡܘܪܗ ܐܨܘܕܝܘܗܝ ܒܛܠܬ ܝܠܦܬ ܬܢܝܢܐ</l>
                    <l xml:lang="syr">ܘܥܒܕܗ ܠܬܢܝܢܝ ܒܛܝܠܐ ܠܛܘܪܐ ܐܣܩܬ ܚܘܝܬܗ</l>
                    <l xml:lang="syr">ܟܠ ܩ̈ܢܝܢܝܢ ܝܗܒܬ ܠܗ ܘܠܐ ܐܬܚܬܚܬ</l>
                    <l xml:lang="syr">ܛܘܒܝ ܗܘܐ ܒܝܘܡܗ ܕܐܕܡ</l>
                    <l xml:lang="syr">ܕܠܐ ܝܗܒ ܠܝ ܕܐܠܐܐ ܣܓܝ ܒܬܘܠܡܕܗ</l>
                    
                </lg>
                <lg type="stanza" n="5">
                    <l xml:lang="syr">ܦܫ ܡܢ ܟܘܫܪܗ   ܒܝܫܐ ܘܐܡܪ</l>
                    <l xml:lang="syr">ܕܒܛܠܢܐ ܗܘ ܠܝ   ܗܢܐ ܝܫܘܥ</l>
                    <l xml:lang="syr">ܗܐ ܓܝܪ ܡ̈ܟܣܐ ܘܙܢܝ̈ܬܐ ܛܦܼܣܘ ܒܗ </l>
                    <l xml:lang="syr">ܐܝܢܐ ܕܥܿܒܕܐ ܐܒܥܐ ܠܝ ܐܢܐ ܕܗܿܘܝܬ ܪܒܐ ܠܟܠ ܐܢܫ</l>
                    <l xml:lang="syr">ܠܡܢܘ ܐܗܘܐ ܬܠܡܝܕܐ ܚܛܝܬܐ ܬܘܒ ܐܡܪܬ</l>
                    <l xml:lang="syr">ܙܕܩ ܡܟܝܠ ܐܦܘܫ ܘܐܬܚܿܠܦ ܡܢ ܡܐ ܕܐܝܬܝ</l>
                    <l xml:lang="syr">ܕܗܢܐ ܒܪ ܡܪܝܡ ܕܐܬܐ </l>
                    <l xml:lang="syr">ܒܪܝܬܐ ܚܕܬܐ ܒܪܐ ܠܗܿ ܠܐܢܫܘܬܐ </l>
                    
                </lg>
                <lg type="stanza" n="6">
                    <l xml:lang="syr">ܝܥܢܐ ܡܘܬܐ   ܐܝܠܠ ܘܐܡܼܪ </l>
                    <l xml:lang="syr">ܨܘܡܐ ܝܠܦܬ   ܕܠܐ ܝܕܥ ܗܘܝܬ</l>
                    <l xml:lang="syr">ܝܫܘܥ ܗܐ ܥܒܕ ܟܢ̈ܫܐ ܠܝ ܕܝܢ </l>
                    <l xml:lang="syr">ܒܣܡܗ ܨܘܡܐ ܡܟܪܙ ܠܝ ܚܕ ܒܪܢܫܐ ܣܟܪܗ ܦܘܡܗ</l>
                    <l xml:lang="syr">ܕܗܟܪܬ ܦܘܡܐ ܕܣ̈ܓܝܐܐ ܫܝܘܠ ܐܡܪܬ ܐܟܐܐ ܒܝܥܢܘܬܝ</l>
                    <l xml:lang="syr">ܟܦܢܐ ܗܘ ܡܟܝܠ ܗܐ ܢܨܚ ܒܚܠܘܠܐ </l>
                    <l xml:lang="syr">ܐܝܟ ܕܗܦܟ ܡ̈ܝܐ ܠܚܡܪܐ</l>
                    <l xml:lang="syr">ܗܦܼܟ ܠܗ ܟܝܢܐ ܕܡ̈ܝܬܐ ܠܚܝܘܬܐ </l>
                    
                </lg>
                <lg type="stanza" n="7">
                    <l xml:lang="syr">ܘܐܦ ܐܠܗܐ   ܥܒܼܕ ܛܘܦܢܐ </l>
                    <l xml:lang="syr">ܘܐܫܝܓ ܐܪܥܐ   ܘܚܿܠܠ ܚܘܒ̈ܝܗܿ</l>
                    <l xml:lang="syr">ܢܘܪܐ ܘܟܒܪܝܬܐ ܬܘܘܒ ܩܿܪܒ ܠܗܿ</l>
                    <l xml:lang="syr">ܕܢܚܿܘܪ ܗܘܐ ܟܘܬܡ̈ܬܐ ܒܢܘܪܐ ܝܗܿܒ ܠܝ ܣܕܘܡ̈ܝܐ </l>
                    <l xml:lang="syr">ܘܒܛܘܦܢܐ ܓܢܒܪ̈ܐ ܣܼܟܪ ܦܘܡܐ ܕܒܝܬ ܣܢܚܝܪܝܒ</l>
                    <l xml:lang="syr">ܘܦܬܼܚ ܕܫܝܘܠ ܗܠܝܢ ܘܕܐܝܟ ܗܠܝܢ ܪܚܡܬ</l>
                    <l xml:lang="syr">ܚܠܦ ܡܘ̈ܬܢܐ ܕܟܐܢܬܐ </l>
                    <l xml:lang="syr">ܥܒܼܕ ܒܒܪܗ ܚܝܬ ܡ̈ܝܬܐ ܒܛܝܒܘܬܐ</l>
                    
                </lg>
                <lg type="stanza" n="8">
                    <l xml:lang="syr">ܚܼܙܝܢ ܠܝ ܢܒ̈ܝܐ   ܐܦ ܙܕܝܩ̈ܐ </l>
                    <l xml:lang="syr">ܐܡܿܪ ܒܝܫܐ   ܠܒ̈ܢܝ ܓܒܗ</l>
                    <l xml:lang="syr">ܘܟܕ ܛܒ ܥܙܝܙܝܢ ܗܘܘ ܚܝ̈ܠܝܗܘܢ</l>
                    <l xml:lang="syr">ܐܝܬ ܗܘܐ ܒܗܘܢ ܗܘܦܐ ܡܢ ܕܝܠܝ ܓܒܝܠܬܐ ܓܝܪ ܕܒ̈ܢܝ ܐܢܫܐ </l>
                    <l xml:lang="syr">ܒܪܬ ܙܘܓܗ ܗܝ ܕܚܡܝܪܢ ܗܢܐ ܠܒܫ ܦܓܪܗ ܕܐܕܡ</l>
                    <l xml:lang="syr">ܘܡܕܘܕ ܠܢ ܕܚܡܝܪܢ ܠܐ ܫܠܛ ܒܗ</l>
                    <l xml:lang="syr">ܒܪܢܫܐ ܗܘ ܟܝ ܘܐܠܗܐ </l>
                    <l xml:lang="syr">ܕܐܢܫܘܬܗ ܒܐܠܗܘܬܗ ܐܬܡܙܓܬ</l>
                    
                </lg>
                <lg type="stanza" n="9">
                    <l xml:lang="syr">ܚܙܐ ܠܝ ܐܕܡ   ܗܿܘ ܡܒܘܥܐ </l>
                    <l xml:lang="syr">ܕܪܕܘ ܡܢܗ   ܟܠ ܓܢܣ̈ܢܝܢ </l>
                    <l xml:lang="syr">ܝܠܕܘ̈ܗܝ ܒܨܝܢ ܐܢܘܢ [ܠܝ] ܘܒܩܼܝܢ ܚܕ ܚܕ </l>
                    <l xml:lang="syr">ܘܠܐ ܚܙܝܬ ܡܡܬܘܡ ܒܪܢܫܐ ܕܚܕܐ ܡܢܬܗ ܕܐܠܗܐ </l>
                    <l xml:lang="syr">ܘܦܠܓܗ ܐܚܪܢܐ ܒܪܢܫܐ ܡܘܫܐ ܕܐܙܕܗܝ ܒܙܝܘܗ</l>
                    <l xml:lang="syr">ܬܘܒ ܒܩܝܬܗ ܘܒܠܫܢܗ ܕܘܕܬܗ</l>
                    <l xml:lang="syr">ܠܗܢܐ ܕܝܢ ܐܦ ܠܐ ܒܪܢܝܗ </l>
                    <l xml:lang="syr">ܕܫܦܐ ܗܘ ܣܓܿܝ ܡܒܘܥܐ ܕܚܘܫ̈ܒܘܗܝ</l>
                    
                </lg>
                <lg type="stanza" n="10">
                    <l xml:lang="syr">ܪܓܬ ܦܓܪܐ   ܒܟܠ ܦܓܪ̈ܝܢ ܗܝ</l>
                    <l xml:lang="syr">ܕܐܦ ܟܕ ܕܡܿܟܝܢ   ܥܝܪܐ ܗܝ ܒܗܘܢ</l>
                    <l xml:lang="syr">ܐܝܢܐ ܕܒܥܠܘ̈ܘܗܝ ܐܨܛܠܠ</l>
                    <l xml:lang="syr">ܒܝܕ ܚܠܡܐ ܕܠܚܿ ܐܢܐ ܠܗ ܬܛܪܗ ܕܦܓܪܐ ܕܐܠ ܒܗ </l>
                    <l xml:lang="syr">ܡܢ ܙܘܥܐ ܕܟܣܐ ܒܓܘܗ ܠܫܗܪ̈ܐ ܘܠܕܡ̈ܟܐ [ܬܘܒܢ</l>
                    <l xml:lang="syr">ܫܓܫܬ ܐܟܚܕ ܗܢܘ ܒܠܚܘܕ ܕܐܨܛܠܠ</l>
                    <l xml:lang="syr">ܕܐܦ ܠܐ ܒܚܠܡܐ ܕܘܕܬܗ </l>
                    <l xml:lang="syr">ܕܐܦ ܒܗܿ ܒܫܢܬܗ ܫܦܝܐ ܗܘܐ ܘܩܕܝܫܐ </l>
                    
                </lg>
                <lg type="stanza" n="11">
                    <l xml:lang="syr">ܦܪܝܫܐ ܗܘܬ ܕܝܢ   ܐܦ ܛܠܝܘܬܗ </l>
                    <l xml:lang="syr">ܡܢ ܕܛ̈ܠܝܐ   ܕܚܙܝܢ ܗܘܘ ܠܝ</l>
                    <l xml:lang="syr">ܠܐ ܓܝܪ ܚܿܙܝܬ ܒܗ ܡܢܼܬܐ ܡܢ ܕܝܠܝ</l>
                    <l xml:lang="syr">ܡܢ ܛܠܝܘܬܗ ܩܿܢܛ ܗܘܝܬ ܒܕܓܘܢ ܓܪܝܬ ܠܗܪܘܕܣ</l>
                    <l xml:lang="syr">ܕܥܡ ܝ̈ܠܘܕܐ ܢܬܩܛܠ ܕܐܦ ܡܢܗܿ ܕܗܿܝ ܕܦܠܛ ܗܘܐ </l>
                    <l xml:lang="syr">ܣܿܓܝ ܩܿܢܛܬ ܕܒܪܐܙܢ ܐܝܟܢ ܐܪܓܫ</l>
                    <l xml:lang="syr">ܫܩܼܠ ܩܘܪ̈ܒܢܐ ܕܡܓܘ̈ܫܐ </l>
                    <l xml:lang="syr">ܒܙܚ ܒܢ ܘܐܫܩܠ ܘܦܠܓ ܡܢ ܣܝܦܢ </l>
                    
                </lg>
                <lg type="stanza" n="12">
                    <l xml:lang="syr">ܚܙܝܢ ܠܝ ܛ̈ܠܝܐ   ܒ̈ܢܝ ܙܕܝ̈ܩܐ </l>
                    <l>Lines 2 - 8 Missing</l>
                </lg>
                <lg type="stanza" n="13">
                    <l>Line Missing</l>
                    <l xml:lang="syr">ܕܒܢܝ̈ܢܫܐ   ܒܙܝܘܐ ܕܥܠܘܗܝ</l>
                    <l xml:lang="syr">ܐܦ ܗܘ ܟܗܢܐ ܟܕ ܛܥܢܗ ܬܗܪ ܒܗ </l>
                    <l xml:lang="syr">ܛܥܡܐ ܕܣ̈ܒܐ ܡܥܛܦ ܗܘܐ ܝܘܣܦ ܡܢܗ ܚܿܐܓ ܗܘܐ </l>
                    <l xml:lang="syr">ܐܡܗ ܩܕܡܘܗܝ ܙܗܝܐ ܗܘܬ ܥܘܕܪܢܐ ܗܘܐ ܒܛܠܝܘܬܗ</l>
                    <l xml:lang="syr">ܠܟܠ ܚ̈ܙܝܘܗܝ ܝܘܬܪܢܐ ܗܘܐ ܠܝܕܘ̈ܥܘܗܝ</l>
                    <l xml:lang="syr">ܡܢ ܝܘܡܐ ܕܥܠ ܠܒܪܝܬܐ </l>
                    <l xml:lang="syr">ܡܥܕܪܢܐ ܗܘܐ ܕܐܢܫܘܬܐ ܒ̈ܢܨܚܢܘܗܝ</l>
                    
                </lg>
                <lg type="stanza" n="14">
                    <l xml:lang="syr">ܡܢ ܐܝܟܐ ܢܒܼܥ ܠܝ   ܦܐܪܗܿ ܕܡܪܝܡ</l>
                    <l xml:lang="syr">ܣܓܘܠܐ ܕܚܡܪܗ   ܠܘ ܕܟܝܢܐ ܗܘ </l>
                    <l xml:lang="syr">ܗܐ ܓܝܪ ܩܡܿܬ ܠܝ ܒܝܬ ܦܘܫ̈ܟܐ </l>
                    <l xml:lang="syr">ܕܐܿܗܡܐ ܘܐܿܪܦܝܘܗܝ ܩܿܢܛ ܐܢܐ ܕܠܐ ܒܝܘܠܦܢܗ ܢܬܚܿܠܘܢ</l>
                    <l xml:lang="syr">ܐܝܠܝܢ ܕܩܼܢܘ ܡܪܝܪܘܬܝ ܘܕܐܿܥܨܘܪ ܘܐܿܕܘܫܝܘܗܝ ܬܘܒ</l>
                    <l xml:lang="syr">ܣܘܪܕܐ ܗܘ ܠܝ ܕܠܡܐ ܢܗܦܘܟ ܢܗܘܐ ܠܗ</l>
                    <l xml:lang="syr">ܚܡܪܐ ܚܕܬܐ ܠܚ̈ܛܝܐ </l>
                    <l xml:lang="syr">ܘܡܐ ܕܪܘܝܘ ܒܗ ܗܘ ܛܥܿܝܢ ܦܬܟܪ̈ܝܗܘܢ </l>
                    
                </lg>
                <lg type="stanza" n="15">
                    <l xml:lang="syr">ܗܐ ܩܿܢܛ ܐܢܐ   ܡܢ ܬܪ̈ܬܝܗܝܢ</l>
                    <l xml:lang="syr">ܐܦ ܡܢ ܡܘܬܐ   ܐܦ ܡܢ ܚ̈ܝܘܗܝ</l>
                    <l xml:lang="syr">ܥܢܘ ܕܝܢ ܠܒܝܫܼܐ ܫܡ̈ܫܘܗܝ ܡܠܟܘܗܝ</l>
                    <l xml:lang="syr">ܕܐܢ ܩܫܝܢ ܐܢܝܢ ܬܪ̈ܬܝܗܝܢ ܦܫܝܚ ܗܘ ܠܢ ܛܥܝܢܐ ܩܠܝܠ</l>
                    <l xml:lang="syr">ܕܡܘܬܗ ܢܓܒܐ ܡܢ ܚ̈ܝܘܗܝ ܢܐܡܪ ܠܢ ܡܘܬܐ ܐܢ ܐܢܫ</l>
                    <l xml:lang="syr">ܬܘܒܢ ܡܡܬܘܡ ܡܢ ܙܕܝ̈ܩܐ ܐܬܢܚܿܡ </l>
                    <l xml:lang="syr">ܒ̈ܢܝ ܓܢܒܪ̈ܐ ܘܢܨ̈ܚܝܐ</l>
                    <l xml:lang="syr">ܠܝܬ ܓܝܪ ܕܢܼܒܥ ܡܢܗܿ ܕܫܝܘܠ ܒܠܥܬܐ </l>
                    
                </lg>
                <lg type="stanza" n="16">
                    <l xml:lang="syr">ܢܫܒܐ ܕܪܘܚܐ   ܡܨܐ ܐܢܫ ܓܐܫ</l>
                    <l xml:lang="syr">ܘܠܒܪ ܡܪܝܡ   ܡܼܢܘܢ ܕܢܒܼܨܘܝܘܗܝ]</l>
                    <l xml:lang="syr">ܟܕ ܓܝܪ ܒܟܐ ܗܘܐ ܒܕܡ̈ܥܘܗܝ ܓܢܒܢܝ</l>
                    <l xml:lang="syr">ܘܟܕ ܬܘܒ ܐܡܪܬ ܠܗ ܕܢܦܠ ܡܢ ܗܝܟܠ ܩܘܕܫܐ </l>
                    <l xml:lang="syr">ܣܒܪܬ ܕܡܢ ܕܚܠܦ ܠܐ ܢܦܠ ܗܘܐ ܟܕ ܫܕܐܘܗܝ ܡܢ ܛܘܪܐ </l>
                    <l xml:lang="syr">ܦܪܚ ܠܗ ܒܐܐܪ ܥܠ ܒܿܪܐ ܠܐܼܝ ܘܝܬܒ ܬܘܒ</l>
                    <l xml:lang="syr">ܥܠ ܫܘܚ̈ܠܦܘܗܝ ܠܐ ܩܿܡܬ </l>
                    <l xml:lang="syr">ܕܥܠ ܝܒܫܐ ܐܦ ܥܠ ܡ̈ܝܐ ܡܗܿܠܟ ܗܘܐ </l>
                    
                </lg>
                <lg type="stanza" n="17">
                    <l xml:lang="syr">ܚܿܙܝܬܗ ܕܟܦܼܢ   ܐܝܟ ܒܪ ܐܢܫܐ </l>
                    <l xml:lang="syr">ܘܐܫܬܪܝܬ ܠܗܿ   ܒܠܚܡܐ ܕܐܣܓܝ</l>
                    <l xml:lang="syr">ܡܢܗ ܕܫܘܪܝܐ ܒܩܝܬܗ ܘܐܬܝܬ </l>
                    <l xml:lang="syr">ܫܐܿܠ ܐܝܟ ܠܐ ܝܕܘܥܐ ܘܐܫܬܪܝܬ ܠܗܿ ܐܦ ܗܕܐ </l>
                    <l xml:lang="syr">ܕܚܿܘܝ ܕܝܕܥ ܟܣܝ̈ܬܐ ܗܘ ܓܒܝܗܝ ܗܘܐ ܬܘܒ ܠܣܩܪܝܘܛܐ</l>
                    <l xml:lang="syr">ܐܝܟ ܠܐ ܝܕܥܿ ܘܗܼܦܟ ܚܿܘܝ ܕܝܕܥ ܠܗ </l>
                    <l xml:lang="syr">ܟܕ ܐܣܪ ܗܘܐ ܘܟܕ ܫܿܪܐ </l>
                    <l xml:lang="syr">ܦܗܿܝܬ ܠܝ ܒܗ ܕܥܡܼܕ ܘܢܼܒܓ ܘܐܛܝܦܢܝ</l>
                    
                </lg>
                <lg type="stanza" n="18">
                    <l xml:lang="syr">ܚܕ ܕܝܢ ܢܫܐ   ܕܚܙܐ ܠܝ ܒܗ</l>
                    <l xml:lang="syr">ܗܼܘ ܡܠܒܒ ܠܝ   ܝܬܝܪ ܡܢ ܟܠ</l>
                    <l xml:lang="syr">ܟܕ ܓܝܪ ܡܨܿܠܐ ܚܙܝܬܗ ܘܚܕܝܬ</l>
                    <l xml:lang="syr">ܕܐܫܬܚܠܦ ܓܘܢܗ ܘܕܚܼܠ ܗܘܬ ܕܘܥܬܗ ܫ̈ܠܬܐ ܕܕܡܐ </l>
                    <l xml:lang="syr">ܕܐܪܓܫ ܗܘܐ ܕܡܼܛܐ ܝܘܡܗ ܗܕܐ ܐܬܐ ܫܦܪܬ ܠܝ</l>
                    <l xml:lang="syr">ܝܬܝܪ ܡܢ ܟܠ ܐܢ ܠܘ ܡܓܢܒ ܓܢܒܢܝ ܒܗܿ</l>
                    <l xml:lang="syr">ܐܢ ܕܝܢ ܡܟܠ ܗܘ ܢܟܠܢܝ</l>
                    <l xml:lang="syr">ܘܝ ܐܟܚܕ ܐܦ ܠܝ ܘܠܟܘܢ ܫܡ̈ܫܝ</l>
                    
                </lg>
                <lg type="stanza" n="19">
                    <l xml:lang="syr">ܪܒܬ ܡܫܪܝܬ   ܫܐ̈ܕܐ ܘܐܡܪܬ</l>
                    <l xml:lang="syr">ܣܢܝܐ ܗܝ ܐܬܐ   ܕܚܿܙܝܢܢ ܒܟ</l>
                    <l xml:lang="syr">ܠܐ ܓܝܪ ܡܬܘܡ ܗܟܢܐ ܓܕܫ ܠܟ </l>
                    <l xml:lang="syr">ܒܡ̈ܠܟܐ ܟܪ̈ܝܐ ܢܨܚ ܗܘܝܬ ܒܪ ܡܪܝܡ ܫܿܒܐ ܟܪ̈ܟܐ </l>
                    <l xml:lang="syr">ܘܐܢܬ ܗܐ ܡܘܪܟ ܬܘܓܡܐ ܩܘܡ ܦܘܩ ܢܬܟܬܫ ܥܡܗ</l>
                    <l xml:lang="syr">ܚܣܕܐ ܗܘ ܠܢ ܓܝܪ ܕܣܓ̈ܝܐܐ ܢܚܘܒܘܢ ܡܢ ܚܕ </l>
                    <l xml:lang="syr">ܘܐܢ ܟܐܒܐ ܗܘ ܠܟ ܐܘ ܩܢܛܐ</l>
                    <l xml:lang="syr">ܗܒ ܠܢ ܡܠܟܐ ܠܩܪܒܐ ܘܩܿܘܐ ܠܟ </l>
                    
                </lg>
                <lg type="stanza" n="20">
                    <l xml:lang="syr">ܝܫܘܥ ܗܢܐ   ܡܢ ܡ̈ܠܘܗܝ ܗܘ </l>
                    <l xml:lang="syr">ܡܨܐ ܐܢܐ ܕܐܠܦ   ܘܐܩܪܒ ܥܡܗ </l>
                    <l xml:lang="syr">ܐܡܼܪ ܓܝܪ ܕܗܼܘ ܠܡ ܣܛܢܐ ܦܠܝܓ ܗܘ </l>
                    <l xml:lang="syr">ܥܠ ܢܦܫܗ ܘܠܐ ܡܬܩܝܡ ܟܕ ܨܿܒܐ ܕܢܩܪܒ ܥܡܢ</l>
                    <l xml:lang="syr">ܝܗܼܒ ܠܢ ܙܝܢܐ ܕܠܩܘܒܠܗ ܙܠܘ ܦܿܠܓܘ ܠܝ ܬܠܡ̈ܝܕܘܗܝ</l>
                    <l xml:lang="syr">ܕܐܢ ܐܬܦܠܓܘ ܠܗܘܢ ܗܘ ܒܗܘܢ ܙܟܿܝܢ ܐܢܬܘܢ</l>
                    <l xml:lang="syr">ܒܚܘܝܐ ܘܚܘܐ ܐ̈ܠܝܠܐ </l>
                    <l xml:lang="syr">ܒܝܕ ܕܝܠܗ ܙܟܝܬܗ ܠܐܕܡ ܩܕܡܝܐ </l>
                    
                </lg>
                <lg type="stanza" n="21">
                    <l xml:lang="syr">ܡܘܬܐ ܠܒܝܼܫܐ   ܥܼܢܐ ܘܐܡܪ ܠܗ</l>
                    <l xml:lang="syr">ܡܢܘ ܐܡܐܢܬ   ܕܠܐ ܒܥܝܕܟ</l>
                    <l xml:lang="syr">ܗܐ ܓܝܪ ܠܫܝ̈ܛܐ ܘܠܙܥܘܪ̈ܐ </l>
                    <l xml:lang="syr">ܐܢܬ ܗܘ ܨܐܕ ܗܘܝܬ ܐܝܟ ܟܫܝܪܐ ܝܫܘܥ ܕܪܒ ܗܘ ܡܢ ܟܠ</l>
                    <l xml:lang="syr">ܒܡܢܘ ܨܒܝܬ ܕܬܨܘܕܝܘܗܝ ܛܥܡܐ ܕܓܐܪ̈ܘܗܝ ܡܕܚܠ ܠܟ</l>
                    <l xml:lang="syr">ܕܫܕܐ ܗܘܐ ܒܟ ܟܕ ܡܬܿܢܣܐ ܗܘܐ ܡܢܟ</l>
                    <l xml:lang="syr">ܐܢܬ ܘܐܢܐ ܥܡ ܦܠܚ̈ܝܟ </l>
                    <l>Missing Line</l>
                    
                </lg>
                <lg type="stanza" n="22">
                    <l xml:lang="syr">ܡܿܠܟ ܐܢܐ ܕܝܢ   ܐܢ ܫܿܒܩ ܠܢ </l>
                    <l xml:lang="syr">ܗܼܘ ܚܪܝܢܐ   ܕܢܥܒܕ ܡܕܡ</l>
                    <l xml:lang="syr">ܙܠ ܐܢܬ ܘܒܗܿܘ ܬܠܡܝܕܗ ܫܪܝ ܠܟ </l>
                    <l xml:lang="syr">ܕܪܝܫܐ ܢܡܠܠ ܥܡ ܪ̈ܝܫܐ ܘܫܪܝ ܟܘܠܗܿ ܡܫܪܝܬܟ</l>
                    <l xml:lang="syr">ܬܐܙܠ ܬܫܓܘܫ ܠܦܪ̈ܝܫܐ ܘܕܠܡܐ ܬܡܠܠ ܩܪܝܝܐܝܬ </l>
                    <l xml:lang="syr">ܐܝܟ ܕܡܥܕ ܐܢܬ ܕܐܢ ܐܠܗܐ ܐܢܬ ܦܠ ܡܟܐ </l>
                    <l xml:lang="syr">ܒܚܘܒܐ ܫܘܩܝܗܝ ܘܐܫܠܡܝܗܝ</l>
                    <l xml:lang="syr">ܘܗܐ ܢܥܓܗ ܚܣܡܐ ܘܣܝܦܐ ܕܠܘ̈ܝܐ </l>
                    
                </lg>
            </div>
        </body>
    </text>
</TEI>
